<!DOCTYPE html>
<html xmlns="http://www.w3.org/1999/xhtml">
	<head>
		<meta charset="utf-8" />
		<title>2646</title>
	</head>
	<body id="x2646" lang="sl-SI">
		<sidebar id="_idContainer000" class="meta-wrapper">
			<p class="slug"><bold class="strong">@publisher.id:</bold> 2646</p>
			<p class="slug"><bold class="strong">@primary-language:</bold> <span class="primary-language">sl</span>, en</p>
			<p class="slug"><bold class="strong">@discipline-en:</bold> Microbiology and immunology, Stomatology, Neurobiology, Oncology, Human reproduction, Cardiovascular system, <span class="discipline-en">Metabolic and hormonal disorders</span>, Public&#160;health (occupational medicine), Psychiatry</p>
			<p class="slug"><bold class="strong">@discipline-sl:</bold> Mikrobiologija in imunologija, Stomatologija, Nevrobiologija, Onkologija, Reprodukcija človeka, Srce in ožilje, <span class="discipline-sl">Metabolne in hormonske motnje</span>, Javno&#160;zdravstvo&#160;(varstvo pri delu), Psihiatrija</p>
			<p class="slug"><bold class="strong">@article-type-en:</bold> Editorial, Original scientific article, Review article, Short scientific article, <span class="article-type-en">Professional article</span></p>
			<p class="slug"><bold class="strong">@article-type-sl:</bold> Uvodnik, Izvirni znanstveni članek, Pregledni znanstveni članek, Klinični primer, <span class="article-type-sl">Strokovni članek</span></p>
			<p class="slug"><bold class="strong">@running-header:</bold> <span class="running-header">Obravnava otrok, okuženih z bakterijo Helicobacter pylori</span></p>
			<p class="slug"><bold class="strong">@reference-sl:</bold> <span class="reference-sl">Zdrav Vestn | julij – avgust 2018 | Letnik 87</span></p>
			<p class="slug"><bold class="strong">@reference-en:</bold> <span class="reference-en">Zdrav Vestn | July – August 2018 | Volume 87</span></p>
		</sidebar>
		<sidebar id="_idContainer001" class="meta-wrapper">
			<p class="aff lang-sl">Klinični oddelek za gastroenterologijo, hepatologijo in nutricionistiko, Pediatrična klinika, Univerzitetni klinični center Ljubljana, Ljubljana, Slovenija</p>
			<p class="aff lang-en">Unit of Gastroenterology and Hepatology, Division of Paediatrics, University Medical Centre Ljubljana, Ljubljana, Slovenia</p>
			<p class="label">Korespondenca/Correspondence:</p>
			<p class="correspondence">Matjaž Homan, e:&#160;matjaz.homan@guest.arnes.si</p>
			<p class="label">Ključne besede:</p>
			<p class="keywords lang-sl">občutljivost na antibiotike; otroci; eradikacija; bakterija Helicobacter pylori</p>
			<p class="label">Key words:</p>
			<p class="keywords lang-en">antibiotic susceptibility; children; eradication; Helicobacter pylori</p>
			<p class="history">Prispelo: 26. 8. 2017 Sprejeto: 28. 11. 2017</p>
		</sidebar>
		<article>
			<h1 class="title lang-sl"><a id="_idTextAnchor000"></a>Obravnava otrok, okuženih z bakterijo <em class="strong">Helicobacter pylori</em></h1>
			<h1 class="title lang-en" lang="en-US"><a id="_idTextAnchor001"></a>Approach to<italic class="em"> Helicobacter pylori</italic> infection in paediatric population</h1>
			<p class="author" lang="en-US"><a id="_idTextAnchor002"></a><span class="given-name">Matjaž</span> <span class="surname">Homan</span></p>
			<h1 class="abs">Izvleček</h1>
			<p class="abs">Prevalenca okužbe z bakterijo <italic class="em">Helicobacter pylori</italic> v razvitem svetu je nižja od 20 %. Ta okužba pri otrocih v večini primerov povzroči kronični gastritis brez simptomov. Kronične bolečine v trebuhu, če ob endoskopiji zgornjih prebavil ne odkrijemo erozij ali ulkusov, pri otrocih niso povezane z bakterijsko okužbo. Glede na to ni priporočljivo diagnosticiranje okužbe s <italic class="em">Helicobacter pylori</italic> z neinvazivnimi testi v otroštvu. Zdravljenje naj se usmeri glede na antibiotično odpornost seva bakterije, ki smo jo osamili iz biopta želodčne sluznice ob endoskopiji zgornjih prebavil. V članku so povzeta priporočila, ki jih je ob sodelovanju avtorja članka oblikoval letos Odbor za okužbo z bakterijo <italic class="em">Helicobacter pylori</italic> v okviru Severnoameriškega in Evropskega pediatričnega združenja za gastroenterologijo, hepatologijo in prehrano (NASPGHAN, ESPGHAN) na osnovi sistematičnega pregleda objavljenih raziskav s tega področja.</p>
			<h1 class="abs">Abstract</h1>
			<p class="abs">Prevalence of <italic class="em">Helicobacter pylori</italic> infection has decreased significantly in recent years, especially in the developed world where it dropped below 20 %. In the majority of cases in children, <italic class="em">Helicobacter pylori</italic> causes asymptomatic chronic gastritis. Systematic reviews and meta-analysis showed that recurrent abdominal pains in children are not associated with bacterial infection. Therefore “test and treat” strategy is not recommended in paediatric population. Eradication therapy should be prescribed according to antimicrobial sensitivity of the bacterial strain obtained during endoscopy. The article summarizes recent recommendations and guidelines of the joint North American and European Society of Paediatric Gastroenterology, Hepatology and Nutrition (NASPGHAN, ESPGHAN) published this year and based on the systemic review of published studies from the field.</p>
			<p class="cite-as"><bold class="strong">Citirajte kot/Cite as:</bold> Homan M. Obravnava otrok, okuženih z bakterijo Helicobacter pylori. Zdrav Vestn. 2018;87(7–8):378–84.</p>
			<p class="doi"><bold class="strong">DOI:</bold> 10.6016/ZdravVestn.2646</p>
			<h1><span>1 </span>Uvod</h1>
			<p>Z bakterijo <italic class="em">Helicobacter pylori</italic> (<italic class="em">H. pylori</italic>) se večinoma okužimo v otroštvu. Gre še vedno za najpogostejšo okužbo pri ljudeh, čeprav prevalenca okužbe v razvitem svetu vztrajno upada in je med 15 % in 20 %&#160;<span class="xref">(1,2)</span>. Za razliko od odraslih bolnikov, pri katerih je kronična okužba s <italic class="em">H. pylori</italic> pomemben povzročitelj raka želodca, gre pri otrocih večinoma za okužbo brez simptomov, ki je lahko povezana celo s koristnimi vplivi na imunski sistem okuženega otroka&#160;<span class="xref">(3)</span>. Ob vsesplošni prepogosti uporabi antibiotikov in s tem visoki stopnji odpornosti proti antibiotikom pa je zdravljenje okužbe s <italic class="em">H. pylori </italic>pri otrocih vse manj uspešno in je v zadnjih letih padlo pod želenih 90 %&#160;<span class="xref">(4)</span>. Kljub številnim raziskavam znanstvenikom ni uspelo dokazati povezave med okužbo s <italic class="em">H. pylori</italic> in kroničnimi bolečinami pri otrocih, ki nimajo dokazanih erozij ali razjed v področju sluznice zgornjih prebavil&#160;<span class="xref">(5)</span>. Tudi zato se obravnava okužbe s <italic class="em">H. pylori</italic> pri otrocih pomembno razlikuje glede na odrasle bolnike. Pri otrocih diagnosticiranje in zdravljenje nista vedno potrebni. V nadaljevanju prispevka razpravljam o pomembnejših zaključkih priporočil, ki smo jih izdali letos in veljajo samo za razviti svet, saj je prevalenca okužbe v nerazvitem svetu izrazito višja in v povprečju presega 80 % prebivalstva.</p>
			<h1><span>2 </span>Strategija »testiraj in zdravi« (»Test and treat«) pri otrocih ni smiselna</h1>
			<p>Pri odraslih bolnikih se za zdravljenje okužbe uporablja t. i. strategija »testiraj in zdravi«. Ob dolgotrajnih težavah v zgornjih prebavilih se glede na priporočila z neinvazivnim testom, bodisi antigenskim testom iz blata, bodisi z ureaznim dihalnim testom, lahko diagnosticira okužba in pri pozitivnem rezultatu predpiše eradikacijsko empirično zdravljenje. Pri otrocih tak način odkrivanja okužbe s <italic class="em">H. pylori </italic>ni smiselen, saj kljub številnim raziskavam niso uspeli dokazati, da je kronična bolečina v trebuhu brez erozij ali razjed sluznice zgornjih prebavil povezana z okužbo s <italic class="em">H. pylori&#160;</italic><span class="xref">(3)</span>. Ulkusna bolezen pri otrocih pa je zelo redka. Če z endoskopijo zgornjih prebavil dokažemo okužbo pri otroku, ki nima ulkusne bolezni, ne svetujemo vedno eradikacijskega zdravljenja. Razlogov za to je več. Raziskave kažejo, da najverjetneje po uspešni eradikaciji gastrointestinalni simptomi pri otroku ne bodo izzveneli. Možnost, da se bo pri otroku v naslednjih desetih letih razvila zaradi nezdravljene okužbe resnejša bolezen, kot sta razjeda dvanajstnika ali limfom MALT, je izredno majhna. Ob tem pa imajo okuženi otroci celo manj možnosti, da bodo zboleli za alergičnimi boleznimi in astmo&#160;<span class="xref">(6)</span>. V času eradikacijskega zdravljenja se v polovici primerov razvijejo stranski učinki, kot so glavobol, driska, slabost, kovinski okus v ustih itd. Tudi če uspešno opravimo eradikacijo pri otroku, se moramo zavedati, da obstaja možnost za ponovno okužbo. Glede na raziskavo iz Nemčije, ki ima najverjetneje primerljive epidimiološke podatke kot Slovenija, je možnost ponovne okužbe 2,3 % letno&#160;<span class="xref">(7)</span>. Če naključno odkrijemo bakterijo <italic class="em">H. pylori,</italic> se v priporočilih svetuje, da otroku/staršem natančno razložimo razloge za oziroma razloge proti eradikacijskemu zdravljenju (izkoreninjenju bakterije) in se nato skupaj odločimo, ali bomo okužbo zdravili ali pa jo bomo samo spremljali.</p>
			<h1><span>3 </span>Indikacije za aktivno iskanje okužbe s <em class="strong">H. pylori</em> pri otrocih</h1>
			<p>Če ima otrok alarmne simptome ali znake v prebavilih, opravimo endoskopijo zgornjih prebavil za etiološko opredelitev težav. V primeru, da najdemo razjedo ali erozije želodca/dvanajstnika, moramo nujno odvzeti 2–4 vzorce bioptov želodčne sluznice za diagnosticiranje in kultiviranje <italic class="em">H. pylori. </italic>Mesec dni po eradikacijskem zdravljenju je z neinvazivnimi testi potrebno preveriti uspešnost zdravljenja. Če izkoreninjenje bakterije ni uspelo, se bo ulkus sluznice želodca ali dvanajstnika najverjetneje ponovil&#160;<span class="xref">(8)</span>. Če ima otrok kronične bolečine v trebuhu, ob tem pa nima alarmnih simptomov in znakov, diagnosticiranje bakterijske okužbe ni smiselno, saj gre najverjetneje za funkcionalne težave, ki ne bodo izzvenele, tudi če pri otroku bakterijsko okužbo uspešno ozdravimo.</p>
			<p>Okužbo s <italic class="em">H. pylori</italic> pri otroku aktivno iščemo, če ima kronično imunsko trombocitopenično purpuro (cITP). Glede na objavljene raziskave se število trombocitov pri otroku poveča po uspešni eradikaciji okužbe z bakterijo <italic class="em">H. </italic><italic class="em">pylori</italic>&#160;<span class="xref">(9-11)</span>. Uspešnost zdravljenja je najverjetneje odvisna od prisotnosti virulenčnega gena <italic class="em">cagA </italic>v genomu seva bakterije <italic class="em">H. pylori</italic>. Molekularna zgradba beljakovine CagA je namreč zelo podobna trombocitnemu peptidu z molekulsko maso 55 kDa. Po uspešnem izkoreninjenju ne zaznamo več protiteles proti beljakovini CagA, hkrati pa izginejo tudi antitrombocitna protitelesa, zato se število trombocitov poviša. V Sloveniji je 61,2 % otrok okuženih s sevi <italic class="em">H. pylori</italic>, ki nosijo v svojem zapisu tudi gen <italic class="em">cagA</italic>&#160;<span class="xref">(12,13)</span>. Pri otrocih s cITP se izjemoma lahko diagnosticira <italic class="em">H. pylori</italic> tudi z neinvazivnimi metodami, kot sta urea dihalni test ali test za določanje antigena <italic class="em">H. pylori</italic> v blatu. Zaradi trombocitopenije obstaja večja možnost zapleta – krvavitve – ob endoskopiji zgornjih prebavil z odvzemom vzorcev sluznice želodca za osamitev bakterije.</p>
			<p>Slabokrvnost zaradi pomanjkanja železa (v nadaljevanju <italic class="em">slabokrvnost</italic>) je v otroštvu zelo pogosta zaradi visokih potreb po železu v obdobju odraščanja. Večinoma slabokrvnost<italic class="em"> </italic>izzveni po ustreznem zdravljenju s pripravki železa. Slabokrvnost, ki se ne odziva na zdravljenje s pripravki železa, je lahko posledica izgub krvi zaradi ulkusne bolezni, ki jo povzroči <italic class="em">H. pylori</italic> pri otroku&#160;<span class="xref">(14)</span>. Bakterija železo, vnešeno s hrano, tudi porablja. V primeru, da gre pri otroku za slabokrvnost, ki se ne odziva na zdravljenje z železom, je zato smiselno opraviti endoskopsko diagnosticiranje okužbe z bakterijo <italic class="em">H. pylori</italic> in jo pri pozitivnem izvidu tudi zdraviti.</p>
			<p>Zaenkrat še ni dovolj dokazov, da je kronična okužba s <italic class="em">H. pylori</italic> lahko vzročno povezana z nizko rastjo. Nizka rast in bakterijska okužba sta povezani z nižjim ekonomskim standardom, zato je najverjetneje okužba pogostejša pri otrocih, ki so nizke rasti. Doslej je bilo opravljenih že veliko raziskav, ki pa so potekale večinoma v državah z nizkim ekonomskim standardom, zato zaenkrat nizka rast ni z dokazi podprt razlog za aktivno iskanje okužbe s <italic class="em">H. </italic><italic class="em">pylori</italic> pri otroku&#160;<span class="xref">(15)</span>.</p>
			<h1><span>4 </span>Diagnoza bakterijske okužbe</h1>
			<p>Za razliko od odraslih bolnikov je potrebno za zanesljiv dokaz okužbe s <italic class="em">H</italic><italic class="em">. pylori</italic> pri otrocih opraviti endoskopijo zgornjih prebavil z odvzemom vzorcev sluznice želodca. Za dokaz okužbe mora biti pozitivna bakterijska kultura ali histopatološki izvid s še enim testom, ki ga opravimo iz biopta želodčne sluznice: hitri ureazni test, molekularni test (dokaz bakterij s polimerazno verižno reakcijo). V primeru aktivne krvavitve iz prebavil je najbolj zanesljiv molekularni test&#160;<span class="xref">(16)</span>. Med temi testi je 100-odstotno zanesljiva le kultivacija bakterije. Prevalenca okužbe pri otrocih je vse nižja, zato so ostali testi postali manj zanesljivi in ne zadošča več samo pozitiven histopatološki izvid. Poleg tega je hitri ureazni test manj zanesljiv pri otrocih, mlajših od petih let, najverjetneje zaradi manjšega števila bakterij na sluznici želodca. Uporaba seroloških testov z določanjem koncentracije IgA ali IgG bodisi v serumu, krvi, slini ali urinu pa se ne priporoča več niti v epidemiološke namene.</p>
			<p>Mesec dni ali več po zaključku eradikacijskega zdravljenja je potrebno preveriti uspešnost. Preverimo jo lahko z neinvazivnimi testi, kot sta ureazni dihalni test (13C-UBT) ali monoklonski test za določanje antigena <italic class="em">H. pylori</italic> v blatu. Ostali neinvazivni testi so premalo zanesljivi. Zavedati se moramo tudi, da je pri otrocih, mlajših od šestih let, zaradi manjše prostornine pljuč in drugačne stopnje tvorjenja ogljikovega dioksida ureazni dihalni test lahko lažno pozitiven&#160;<span class="xref">(17)</span>. Poleg tega majhni otroci težje sodelujejo pri dihalnem testu.</p>
			<h1><span>5 </span>Zdravljenje okužbe z bakterijo <em class="strong">H. pylori</em></h1>
			<h2><span>5.1 </span>Prvo zdravljenje</h2>
			<p>Eradikacijsko zdravljenje predpišemo glede na antibiogram seva bakterije. Da izboljšamo občutljivost kultiviranja bakterije, je potrebno opraviti prenos vzorcev želodčne sluznice do laboratorija v ustreznem transportnem gojišču. Za izboljšanje občutljivosti metode z odkrivanjem mešanih okužb (z več kot enim sevom naenkrat) je priporočljivo, da odvzamemo vsaj dva vzorca, enega iz sluznice antruma in drugega iz sluznice korpusa želodca. Pri tem lahko oba vzorca za mikrobiološko analizo oddamo v istem transportnem gojišču.</p>
			<p>Kljub temu, da zdravimo ciljano – glede na antibiogram seva, je uspeh eradikacijskega zdravljenja še vedno manjši od želenih 90 %&#160;<span class="xref">(18)</span>. V raziskavi iz Slovenije, ki smo jo objavili pred kratkim, je izkoreninjenje bakterije uspelo v 85,9 %&#160;<span class="xref">(19)</span>. Najpomembnejši razlog za slabši uspeh eradikacije je bil v tem primeru slabši interes za zdravljenje (komplianca). Glede na raziskavo je potrebno prejeti vsaj 90 % predpisanih zdravil, da je lahko izkoreninjenje <italic class="em">H. pylori</italic> uspešno&#160;<span class="xref">(20)</span>. Razlog za slabši interes za zdravljenje je večje število različnih zdravil, 14-dnevno zdravljenje in pogost pojav stranskih učinkov. Pred pričetkom je otroku/staršem potrebno natančno razložiti shemo zdravljenja, pričakovane stranske učinke in predvsem, kako zelo pomembno za uspeh zdravljenja je, da prejme otrok vsa predpisana zdravila.</p>
			<p>Zdravljenje okužbe z bakterijo <italic class="em">H. pylori</italic> pri otroku traja 14 dni. Odmerki zdravil so navedeni glede na otrokovo telesno težo (<span class="ref-table">Tabel</span><span class="ref-table">a 1</span>). Priporočila za prvo zdravljenje glede na občutljivost seva bakterije so:</p>
			<div>
				<div id="_idContainer002" class="table-wrapper">
					<p class="caption"><bold class="blue">Tabela 1:</bold> Priporočeni odmerki zdravil glede na telesno težo otroka.</p>
					<table id="table001" class="table">
						<colgroup>
							<col />
							<col />
							<col />
							<col />
						</colgroup>
						<thead>
							<tr class="table">
								<td class="table th">
									<p class="tbl-fig_th">Zdravilo</p>
								</td>
								<td class="table th">
									<p class="center">Telesna teža otroka</p>
								</td>
								<td class="table th">
									<p class="center">Zjutraj</p>
								</td>
								<td class="table th">
									<p class="center">Zvečer</p>
								</td>
							</tr>
						</thead>
						<tbody>
							<tr class="table">
								<td class="table tr" rowspan="3">
									<p>ZPČ</p>
								</td>
								<td class="table tr">
									<p class="right">15–24 kg</p>
								</td>
								<td class="table tr">
									<p class="right">20 mg</p>
								</td>
								<td class="table tr">
									<p class="right">20 mg</p>
								</td>
							</tr>
							<tr class="table">
								<td class="table tr">
									<p class="right">25–34 kg</p>
								</td>
								<td class="table tr">
									<p class="right">30 mg</p>
								</td>
								<td class="table tr">
									<p class="right">30 mg</p>
								</td>
							</tr>
							<tr class="table">
								<td class="table tr">
									<p class="right">&gt; 35 kg</p>
								</td>
								<td class="table tr">
									<p class="right">40 mg</p>
								</td>
								<td class="table tr">
									<p class="right">40 mg</p>
								</td>
							</tr>
							<tr class="table">
								<td class="table tr" rowspan="3">
									<p>AM</p>
								</td>
								<td class="table tr">
									<p class="right">15–24 kg</p>
								</td>
								<td class="table tr">
									<p class="right">500 mg (750 mg*)</p>
								</td>
								<td class="table tr">
									<p class="right">500 mg (750 mg*)</p>
								</td>
							</tr>
							<tr class="table">
								<td class="table tr">
									<p class="right">25–34 kg</p>
								</td>
								<td class="table tr">
									<p class="right">750 mg (1000 mg*)</p>
								</td>
								<td class="table tr">
									<p class="right">750 mg (1000 mg*)</p>
								</td>
							</tr>
							<tr class="table">
								<td class="table tr">
									<p class="right">&gt; 35 kg</p>
								</td>
								<td class="table tr">
									<p class="right">1000 mg (1500 mg*)</p>
								</td>
								<td class="table tr">
									<p class="right">1000 mg (1500 mg*)</p>
								</td>
							</tr>
							<tr class="table">
								<td class="table tr" rowspan="3">
									<p>KL</p>
								</td>
								<td class="table tr">
									<p class="right">15–24 kg</p>
								</td>
								<td class="table tr">
									<p class="right">250 mg</p>
								</td>
								<td class="table tr">
									<p class="right">250 mg</p>
								</td>
							</tr>
							<tr class="table">
								<td class="table tr">
									<p class="right">25–34 kg</p>
								</td>
								<td class="table tr">
									<p class="right">500 mg</p>
								</td>
								<td class="table tr">
									<p class="right">250 mg</p>
								</td>
							</tr>
							<tr class="table">
								<td class="table tr">
									<p class="right">&gt; 35 kg</p>
								</td>
								<td class="table tr">
									<p class="right">500 mg</p>
								</td>
								<td class="table tr">
									<p class="right">500 mg</p>
								</td>
							</tr>
							<tr class="table">
								<td class="table tr" rowspan="3">
									<p>ME</p>
								</td>
								<td class="table tr">
									<p class="right">15–24 kg</p>
								</td>
								<td class="table tr">
									<p class="right">250 mg</p>
								</td>
								<td class="table tr">
									<p class="right">250 mg</p>
								</td>
							</tr>
							<tr class="table">
								<td class="table tr">
									<p class="right">25–34 kg</p>
								</td>
								<td class="table tr">
									<p class="right">500 mg</p>
								</td>
								<td class="table tr">
									<p class="right">250 mg</p>
								</td>
							</tr>
							<tr class="table">
								<td class="table tr">
									<p class="right">&gt; 35 kg</p>
								</td>
								<td class="table tr">
									<p class="right">500 mg</p>
								</td>
								<td class="table tr">
									<p class="right">500 mg</p>
								</td>
							</tr>
						</tbody>
					</table>
					<p class="legend">Legenda: ZPČ – zaviralec protonske črpalke, AM – amoksicilin, KL – klaritromicin, ME – metronidazol</p>
					<p class="legend">* visoki odmerki AM<a id="_idTextAnchor003"></a></p>
				</div>
			</div>
			<p class="ol"><span>1.</span>Zaviralec protonske črpalke (ZPČ), amoksicilin (AM), klaritromicin (KL) (sev ni rezistenten).</p>
			<p class="ol"><span>2.</span>ZPČ, AM, metronidazol (ME) (sev je rezistenten na KL).</p>
			<p class="ol"><span>3.</span>ZPČ, AM, KL (sev je rezistenten na ME).</p>
			<p class="ol"><span>4.</span>ZPČ, AM (visoki odmerki (<span class="ref-table">Tabel</span><span class="ref-table">a 1</span>), ME (sev je rezistenten na KL in ME).</p>
			<p class="ol"><span>5.</span>ZPČ, AM (visoki odmerki (<span class="ref-table">Tabel</span><span class="ref-table">a 1</span>)), ME (antibiograma seva nimamo).</p>
			<p>Uspeh je v največji meri odvisen od občutljivosti seva na antibiotike. V Sloveniji je odpornost na KL pri otrocih višja kot 20 %, medtem ko je pri odrasli populaciji nekoliko nižja. Odpornost na ME pa je višja od 20 % tako pri otrocih kot pri odraslih bolnikih&#160;<span class="xref">(19,21,22)</span>. Če podatka o občutljivosti seva na antibiotike nimamo, potem v zdravljenje prve izbire ne vključimo KL zaradi visoke odpornosti pri otrocih v Sloveniji.</p>
			<p>Sekvenčno zdravljenje je eden možnih načinov zdravljenja okužbe z bakterijo <italic class="em">H. pylori</italic> in je sestavljeno iz 10-dnevnega zdravljenja: z ZPČ in AM prvih pet dni, nato pa v naslednjih petih dneh kombinacija KL in ME. Desetdnevno sekvenčno zdravljenje se pri otrocih ni izkazalo za dovolj uspešno, če je bil sev odporen na KL. Lahko jo lahko uporabimo pri otrocih kot alternativo predlaganemu prvemu zdravljenju z ZPČ, AM in KL, pri katerem bakterijski sev ni odporen niti na ME in še posebno ne na KL.</p>
			<p>Eradikacijska shema, ki vključuje bizmutov pripravek (ZPČ, dva antibiotika), se lahko uporablja tudi pri otrocih in je na mestu kot alternativna terapija v primeru dvojno rezistentnih sevov ali v primeru, da seva nismo kultivirali.</p>
			<p>Rezultati večine metaanaliz o vlogi probiotikov kot možne dodatne terapije pri zdravljenju okužbe z bakterijo <italic class="em">H.</italic>pylori pri odraslih kažejo na to, da je specifične seve probiotikov v zadostnih količinah smiselno dodajati običajnim eradikacijskim shemam&#160;<span class="xref">(</span><span class="xref">23)</span>. Vloga probiotikov, kot dodatne terapije, s katero izboljšamo delež uspešnega zdravljenja in zmanjšamo pogostost stranskih učinkov eradikacije pri otrocih, pa še ni jasna. Zaenkrat je bilo objavljenih premalo kakovostnih raziskav pri otrocih s specifičnimi probiotičnimi sevi bakterij, da bi probiotike lahko uvrstili v shemo za zdravljenje okužbe.</p>
			<h2><span>5.2 </span>Zdravljenje otroka, če prva terapija ni bila uspešna</h2>
			<p>Uspešnost zdravljenja je potrebno vedno preveriti z ureaznim dihalnim testom ali monoklonskim testom za dokaz<italic class="em"> </italic>bakterije<italic class="em"> H. pylori </italic>antigena v blatu. Če je bilo zdravljenje neuspešno, eradikacijski protokol zamenjamo. Možnosti zdravljenja imamo manj kot pri odraslih bolnikih, kar je še dodaten razlog, zakaj je potrebno pravilno izbrati že prvo zdravljenje.</p>
			<p>Čas drugega zdravljenja traja prav tako 14 dni. Priporočila za drugo zdravljenje glede na občutljivost seva bakterije in glede na prvo eradikacijsko shemo so:</p>
			<p class="restart"><span>1.</span>ZPČ, AM, ME (sev ni bil rezistenten; prva terapija z ZPČ, AM, KL).</p>
			<p class="ol"><span>2.</span>ZPČ, AM, KL (sev ni bil rezistenten; prva terapija z ZPČ, AM, ME).</p>
			<p class="ol"><span>3.</span>ZPČ, AM (visoki odmerki (<span class="ref-table">Tabel</span><span class="ref-table">a 1</span>)), ME ali ponovi endoskopijo (antibiogram seva in zdravi glede na izvid) (sev ni bil rezistenten; prvo zdravljenje je bila sekvenčna terapija).</p>
			<p class="ol"><span>4.</span>ZPČ, AM (visoki odmerki (<span class="ref-table">Tabel</span><span class="ref-table">a 1</span>)), ME (sev je bil rezistenten na KL; prvo zdravljenje z ZPČ, AM, ME).</p>
			<p class="ol"><span>5.</span>ZPČ, AM (visoki odmerki (<span class="ref-table">Tabel</span><span class="ref-table">a 1</span>)),ME ali ponovi endoskopijo (antibiogram seva in zdravi glede na izvid) (sev je bil rezistenten na ME; prvo zdravljenje z ZPČ, AM, KL).</p>
			<p class="ol"><span>6.</span>ZPČ, AM (visoki odmerki (<span class="ref-table">Tabel</span><span class="ref-table">a 1</span>)),ME ali ponovi endoskopijo (antibiogram seva in zdravi glede na izvid) (antibiograma seva nismo imeli; prvo zdravljenje PPI, dva antibiotika).</p>
			<p>Vsekakor se mora druga terapevtska shema ob neuspešni prvi eradikaciji predpisati glede na občutljivost seva in prvi način zdravljenja. Raziskave pri odraslih kažejo na to, da je smiselno povišati odmerek ZPČ in ME&#160;<span class="xref">(24)</span>. Pri otrocih smo že v osnovni shemi predvideli višji odmerke ZPČ, če jih primerjamo s priporočili iz leta 2011&#160;<span class="xref">(25)</span>. V raziskavi iz leta 2011 pa so zaključili, da je pri okužbi otrok s sevom, odpornimi proti ME in KL, smiselno uporabiti visoke odmerke ZPČ in AM, kar smo tudi upoštevali v predlaganih načinih zdravljenja&#160;<span class="xref">(20)</span>.</p>
			<h1><span>6 </span>Zaključki</h1>
			<p>Uspeh zdravljenja okužbe z bakterijo <italic class="em">H. pylori</italic> je precej manjši od priporočenih 90 %, zato je potrebno antibiotike za 14-dnevno zdravljenje izbrati glede na občutljivost seva, s katerim je otrok okužen. Uporabiti moramo visoke odmerke ZPČ. Otroku/staršem je potrebno pred začetkom zdravljenja podrobno razložiti, kako pomembno je, da se pri otroku dosledno izvede predpisano zdravljenje in zaužijejo vsa predpisana zdravila. KL uporabimo le pri tistih bolnikih, ki dokazano niso okuženi s sevom, ki je odporen za KL. Če antibiotična odpornost seva bakterije ni znana in testa ne moremo opraviti, predpišemo trojno zdravljenje z ZPČ, ME in AM v visokem odmerku. Mesec dni po zaključku zdravljenja z ureaznim dihalnim testom ali testom za dokaz antigena bakterije <italic class="em">H. pylori</italic> v blatu preverimo uspeh zdravljenja. Zdravljenje po neuspešnem prvem zdravljenju je težko izbrati, saj je pri otrocih izbor antibiotikov omejen, poleg tega pa je raziskav z zahtevnejšimi eradikacijskimi shemami pri otrocih malo.</p>
			<p>Rezultati novih prospektivnih raziskav pri otrocih, ki bi vključevali zdravljenje z bizmutovimi pripravki, terapijo s tremi antibiotiki in zdravljenje s specifičnimi probiotičnimi sevi, nam bi pomagali pri optimiziranju eradikacijskega zdravljenja drugega reda. V bližnji prihodnosti si veliko obetamo tudi od razvoja cepiva za zaščito pred okužbo z bakterijo <italic class="em">H. pylori</italic>&#160;<span class="xref">(26)</span>.</p>
		</article>
	</body>
</html>
