<!DOCTYPE html>
<html xmlns="http://www.w3.org/1999/xhtml">
	<head>
		<meta charset="utf-8" />
		<title>2674</title>
	</head>
	<body id="x2674" lang="sl-SI">
		<sidebar id="_idContainer000" class="meta-wrapper">
			<p class="slug"><bold class="strong">@publisher.id:</bold> 2674</p>
			<p class="slug"><bold class="strong">@primary-language</bold><bold class="strong">:</bold> <span class="primary-language">sl</span>, en</p>
			<p class="slug"><bold class="strong">@discipline-en:</bold> Microbiology and immunology, Stomatology, Neurobiology, <span class="discipline-en">Oncology</span>, Human reproduction, Cardiovascular system, Metabolic&#160;and&#160;hormonal&#160;disorders, Public&#160;health (occupational medicine), Psychiatry</p>
			<p class="slug"><bold class="strong">@discipline-sl:</bold> Mikrobiologija in imunologija, Stomatologija, Nevrobiologija, <span class="discipline-sl">Onkologija</span>, Reprodukcija človeka, Srce in ožilje, Metabolne&#160;in&#160;hormonske&#160;motnje, Javno&#160;zdravstvo&#160;(varstvo pri delu), Psihiatrija</p>
			<p class="slug"><bold class="strong">@article-type-en:</bold> Editorial, Original scientific article, Review article, Short scientific article, <span class="article-type-en">Professional article</span></p>
			<p class="slug"><bold class="strong">@article-type-sl:</bold> Uvodnik, Izvirni znanstveni članek, Pregledni znanstveni članek, Klinični primer, <span class="article-type-sl">Strokovni članek</span></p>
			<p class="slug"><bold class="strong">@running-header:</bold> <span class="running-header">Celično-biološki mehanizmi delovanja amnijske membrane proti raku</span></p>
			<p class="slug"><bold class="strong">@reference-sl:</bold> <span class="reference-sl">Zdrav Vestn | september – oktober 2018 | Letnik 87</span></p>
			<p class="slug"><bold class="strong">@reference-en:</bold> <span class="reference-en">Zdrav Vestn | September – October 2018 | Volume 87</span></p>
		</sidebar>
		<sidebar id="_idContainer001" class="meta-wrapper">
			<p class="aff lang-sl"><span class="ref-aff">1</span> Medicinska fakulteta, Univerza v Ljubljani, Ljubljana, Slovenija</p>
			<p class="aff lang-en"><span class="ref-aff">1</span> Institute of&#160;Cell Biology, Faculty of Medicine, University of Ljubljana, Ljubljana, Slovenia</p>
			<p class="aff lang-sl"><span class="ref-aff">2</span> Zavod Republike Slovenije za transfuzijsko medicino, Ljubljana, Slovenija</p>
			<p class="aff lang-en"><span class="ref-aff">2</span> Blood Transfusion Centre of Slovenia, Ljubljana, Slovenia</p>
			<p class="label">Korespondenca/Correspondence:</p>
			<p class="correspondence">Mateja Erdani Kreft, e:&#160;mateja.erdani@mf.uni-lj.si</p>
			<p class="label">Ključne besede:</p>
			<p class="keywords lang-sl">amnijska membrana; rak; protirakavo delovanje; imunomodulacijsko delovanje; regenerativna medicina</p>
			<p class="label">Key words:</p>
			<p class="keywords lang-en">amniotic membrane; cancer; anticancer activity; immunomodulatory activity; regenerative medicine</p>
			<p class="history">Prispelo: 23. 11. 2017 Sprejeto: 2. 3. 2018</p>
		</sidebar>
		<article>
			<h1 class="title lang-sl"><a id="_idTextAnchor000"></a>Celično-biološki mehanizmi delovanja amnijske membrane proti raku in možnosti za njeno uporabo pri zdravljenju raka</h1>
			<h1 class="title lang-en" lang="en-US"><a id="_idTextAnchor001"></a>Cell-biological mechanisms of amniotic membrane anticancer activity and the possibilities of its use in anticancer therapy</h1>
			<p class="author" lang="en-US"><span class="given-name"><a id="_idTextAnchor002"></a>Taja</span> <span class="surname">Železnik Ramuta</span>,<sup class="sup">1</sup> <span class="given-name">Tina</span> <span class="surname">Cirman</span>,<sup class="sup">2</sup> <span class="given-name">Mateja</span> <span class="surname">Erdani Kreft</span><sup class="sup">1</sup></p>
			<h1 class="abs">Izvleček</h1>
			<p class="abs"><bold class="strong">Izhodišče:</bold> Osnovna naloga amnijske membrane je zaščita ploda pred zunanjimi mehanskimi vplivi in izsušitvijo ter zagotavljanje primernega okolja za njegov razvoj. Razumevanje zgradbe in delovanja amnijske membrane je pomembno za njeno klinično uporabo, še posebej v regenerativni medicini. V prispevku opisujemo številne, za regenerativno medicino zelo zaželene mehanske in biološke lastnosti amnijske membrane ter predstavljamo njene protirakave lastnosti.</p>
			<p class="abs"><bold class="strong">Zaključek:</bold> Študije na modelih <italic class="em">in vitro</italic> kot tudi študije na živalskih modelih dokazujejo, da amnijska membrana zavira proliferacijo rakavih celic in sproža njihovo apoptozo, deluje imunozaviralno, zavira energijsko presnovo rakavih celic in angiogenezo. Delo podaja pregled najnovejših spoznanj o protirakavem delovanju amnijske membrane in vrednoti njeno potencialno uporabo v zdravljenju raka in regenerativni medicini.</p>
			<h1 class="abs">Abstract</h1>
			<p class="abs"><a id="_idTextAnchor003"></a><bold class="strong">Background:</bold> The primary role of amniotic membrane is to protect the foetus from drying out and to provide a suitable environment for its development. Understanding of the structure and function of amniotic membrane is important in terms of its use in clinical settings, especially in regenerative medicine. This paper describes favourable mechanical and biological properties of amniotic membrane for regenerative medicine uses and emphasizes its anti-cancer properties.</p>
			<p class="abs"><bold class="strong">Conclusion:</bold> Studies on <italic class="em">in </italic><italic class="em">vitro</italic> as well as on animal models demonstrate that amniotic membrane inhibits the proliferation of cancer cells and induces their apoptosis. It also acts immunoinhibitory, and it inhibits the metabolic activity of cancer cells and angiogenesis. This work provides an overview of the latest knowledge about the anticancer role of amniotic membrane and evaluates the potential of the amniotic membrane use for anticancer therapy and regenerative medicine.</p>
			<p class="cite-as"><bold class="strong">Citirajte kot/</bold><bold class="strong">Cite as:</bold> Ramuta TŽ, Cirman T, Kreft ME. [Cell-biological mechanisms of amniotic membrane anticancer activity and the possibilities of its use in anticancer therapy]. Zdrav Vestn. 2018;87(9–10):483–92.</p>
			<p class="doi"><bold class="strong">DOI:</bold> 10.6016/ZdravVestn.2674</p>
			<h1><span>1 </span>Uvod</h1>
			<p>Amnijska membrana (AM) je ekstraembrionalna ovojnica, ki obdaja s plodovnico napolnjeno votlino, v kateri se razvija plod&#160;<span class="xref">(1)</span>. Sestavljajo jo enoskladni epitel amnijskih epitelnih celic, debela bazalna lamina in vezivno tkivo (tj. mezenhimski del AM, imenovan tudi stroma)&#160;<span class="xref">(2,3)</span>. Iz amnijske membrane so osamili dve populaciji celic z lastnostmi matičnih celic, in sicer amnijske epitelne celice (AEC) in amnijske mezenhimske stromalne celice (AMSC) (<span class="ref-fig">Slik</span><span class="ref-fig">a 1</span>). Obe populaciji izražata površinske in znotrajcelične označevalce, značilne za matične celice (npr. SSEA-4, TRA1–60, TRA1–81, OCT-4 idr.) in se lahko diferencirata v različne tipe celic&#160;<span class="xref">(4,5</span><span class="xref">)</span>. Prednost AM je tudi v tem, da je njena uporaba etično sprejemljiva, saj posteljico in AM po porodu navadno zavržejo.</p>
			<div>
				<div id="_idContainer003" class="figure-wrapper">
					<p><img src="2674-web-resources/image/2674-1.jpg" alt="" /></p>
					<p class="caption"><bold class="blue">Slika 1:</bold> Molekularna in histološka zgradba amnijske membrane (AM). AM sestavljajo enoskladni epitel amnijskih epitelnih celic (AEC), bazalna lamina, amnijske mezenhimske stromalne celice (AMSC) in stroma AM, ki jo sestavljajo kompaktna plast, plast amnijskih mezenhimskih stromalnih celic in gobasta plast. Zunajcelični matriks AM sestavljajo različni kolageni in laminini, fibronektin, nidogen in proteoglikani.</p>
				</div>
			</div>
			<p>Amnijska membrana ima številne lastnosti, zaradi katerih je primerna za klinično uporabo: a) zagotavlja zunajcelični matriks, ki omogoča pritrjanje in proliferacijo celic&#160;<span class="xref">(6)</span>; b) spodbuja epitelizacijo in zavira brazgotinjenje&#160;<span class="xref">(3,7-10)</span>; c) deluje protivnetno&#160;<span class="xref">(</span><span class="xref">11)</span>; č) ni imunogena&#160;<span class="xref">(6,12)</span>; d) deluje angiogeno in protiangiogeno&#160;<span class="xref">(13-15)</span>; e) deluje protimikrobno&#160;<span class="xref">(16,17)</span>; f) sintetizira naravne inhibitorje metaloproteinaz&#160;<span class="xref">(18)</span>in g) deluje protirakavo&#160;<span class="xref">(14,19,20)</span>.</p>
			<p>Prvi dokumentirani primer uporabe AM v klinične namene sega v leto 1910, ko je Davis uporabil AM pri rekonstrukciji kože&#160;<span class="xref">(21)</span>. Zdaj AM najpogosteje uporabljajo v oftalmologiji, predvsem pri rekonstrukcijah roženice in očesne veznice, saj spodbuja regeneracijo epitela in zavira vnetje ter brazgotinjenje&#160;<span class="xref">(22)</span>. Poleg tega se AM uporablja tudi v dermatologiji za zdravljenje opeklin in kroničnih razjed&#160;<span class="xref">(23</span><span class="xref">)</span> ter pri nekaterih kirurških postopkih, npr. pri preprečevanju adhezij po operaciji, v abdominalni kirurgiji pri preprečevanju peritonealnih adhezij&#160;<span class="xref">(24</span><span class="xref">)</span> in zdravljenju gastroshize&#160;<span class="xref">(25)</span>, pri operacijah rekonstrukcije vagine&#160;<span class="xref">(26)</span> in sečil&#160;<span class="xref">(26-28)</span>.</p>
			<p>Rak je pri ljudeh drugi najpogostejši vzrok smrti. Kljub napredku pri preprečevanju in zdravljenju rakavih bolezni se število zbolelih za rakom zaradi povečevanja in staranja prebivalstva ter različnih dejavnikov tveganja (kajenje, debelost, prehrana, okoljski dejavniki) še vedno povečuje&#160;<span class="xref">(29)</span>. Tumorji so kompleksni sistemi, ki poleg rakavih celic vključujejo tudi celice imunskega sistema, endotelne celice ter z rakom povezane fibroblaste (<italic class="em">angl.</italic> cancer-associated fibroblasts, CAFs)&#160;<span class="xref">(30)</span>. Hanahan in Weinberg sta v letih 2000 in 2011 opisala bistvene lastnosti rakavih celic: a) sposobnost neprestanih celičnih delitev, b) neodzivnost na signale, ki zavirajo celične delitve, c) izogibanje apoptozi, č) neskončen potencial za mitotske delitve, d) spodbujanje angiogeneze, e) invazivnost in metastaziranje, f) genomska nestabilnost, g) reprogramiranje celične energijske presnove, h) spodbujanje vnetja, i) izogibanje imunskemu sistemu&#160;<span class="xref">(31,32)</span>.</p>
			<h1><span>2 </span>Amnijska membrana zavira proliferacijo rakavih celic</h1>
			<p>Normalne, zdrave celice natančno nadzorujejo biosintezno pot in sproščanje signalnih molekul, ki spodbujajo njihovo rast ter jih vodijo v mitotsko delitev oz. zavirajo rast celic in preprečujejo njihov vstop v mitotsko delitev. S tem zagotavljajo vzdrževanje normalne tkivne arhitekture in funkcije. Rakave celice med razvojem pridobijo sposobnost izogibanja celičnim signalom, ki zavirajo celične delitve&#160;<span class="xref">(32)</span>, zaradi česar pridobijo sposobnost neprestanih mitotskih delitev.</p>
			<p>Rast nekaterih rakavih celičnih linij hematopoetskega in nehematopoetskega izvora zavirajo AMSC. Pod vplivom AMSC se celični cikel rakavih celic ustavi v fazi G<sub class="sub">0</sub>/G<sub class="sub">1</sub>, saj AMSC povzročijo, da se v rakavih celicah zmanjša količina spodbujevalcev napredovanja celičnega cikla in poveča količina zaviralcev celičnega cikla. Zaviralni učinek AMSC na rakave celice so dokazali tako pri neposrednem stiku rakavih celic in AMSC v kokulturi, kot tudi v primeru, ko so bile celice fizično ločene in so bile AMSC nasajene na nosilce s porozno membrano, ki so bili vstavljeni v večprekatno petrijevko, rakave celice pa so bile nasajene na dno večprekatne petrijevke&#160;<span class="xref">(33-35)</span>.</p>
			<p>Natančneje, v rakavih celicah se v prisotnosti AMSC zmanjša izražanje genov določenih ciklinov (ciklini D2/ E1/ H) in od ciklinov odvisnih kinaz (<italic class="em">angl.</italic> cyclin-dependent kinase; Cdk2, Cdk4, Cdk6), ki spodbujajo napredovanje celičnega cikla. Zmanjšano je bilo tudi izražanje spodbujevalcev celičnega cikla, ki omogočajo napredovanje v fazi G<sub class="sub">1</sub>, mini kromosom vzdrževalnega kompleksa (<italic class="em">angl</italic><italic class="em">.</italic> mini-chromosome maintenance complex; MCM2, MCM4, MCM5), proliferajočega celičnega jedrnega antigena (<italic class="em">angl.</italic> proliferating cell nuclear antigen, PCNA)&#160;<span class="xref">(33)</span>. Nasprotno pa je bilo povečano izražanje zaviralcev celičnega cikla, ki zavirajo napredovanje celičnega cikla (npr. inhibitorja od ciklinov odvisnih kinaz p21 in p15) in proteina pRb, ki zavira izražanje ciklinov A in E v fazi G<sub class="sub">0</sub>/G<sub class="sub">1</sub>&#160;<span class="xref">(33</span><span class="xref">,34)</span>. AMSC tako lahko ustavijo čezmerne mitotske delitve, ki so ena bistvenih lastnosti rakavih celic in zato pomembna tarča pri zdravljenju raka.</p>
			<h1><span>3 </span>Amnijska membrana spodbuja apoptozo rakavih celic</h1>
			<p>Apoptoza je programirana celična smrt, ki je naravna prepreka v razvoju raka. Ta se razvije kot posledica več genskih in kromosomskih mutacij, ki normalno celico spremenijo v rakavo, pri čemer je pridobitev sposobnosti za izogibanje apoptozi eden glavnih korakov karcinogeneze&#160;<span class="xref">(32,36)</span>.</p>
			<p>Pri gojenju rakavih celic v kokulturi z AEC ali pod vplivom kondicioniranega medija iz AM (tj. hranilnega medija, v katerem so gojili intaktno AM ali le celice iz AM) se v rakavih celicah poveča izražanje proapoptoznih proteinov&#160;<span class="xref">(14)</span> in značilno zmanjša preživetje teh celic&#160;<span class="xref">(37)</span>. Jiao in sod.&#160;<span class="xref">(38)</span> so pri podganah dokazali, da AMSC zavirajo celično migracijo in da se zaradi apoptoze, ki jo AMSC sprožijo, zmanjša prostornino možganskih tumorjev gliomov za 30–50 %&#160;<span class="xref">(14,38)</span> (<span class="ref-fig">Slik</span><span class="ref-fig">a 2</span>). Niknejad in sod. (2014) so dokazali, da kondicionirani medij iz AM zavira izražanje proteina toplotnega šoka Hsp90, kar sproži zaustavitev celičnega cikla in apoptozo ter zavre angiogenezo (<span class="ref-fig">Slik</span><span class="ref-fig">a 2</span>)&#160;<span class="xref">(14)</span>.</p>
			<div>
				<div id="_idContainer005" class="figure-wrapper">
					<p><img src="2674-web-resources/image/2674-2.png" alt="" /></p>
					<p class="caption"><bold class="blue">Slika 2:</bold> Učinek amnijske membrane (AM) na lastnosti rakavih celic. a) lastnosti rakavih celic. b) protirakavo delovanje AM je rezultat različnih učinkov AM na rakave celice, in sicer AM zavira proliferacijo rakavih celic ter njihovo energijsko presnovo, deluje imunozaviralno, zavira angiogenezo in sproži apoptozo rakavih celic (povzeto po Hanahan in Weinberg, 2011&#160;<span class="xref">(32)</span>). BDNF (možganski nevrotrofični dejavnik), CCL5 (kemokin CCL 5), COX-2 (ciklooksigenaza 2), CXCL-10 (kemokin CXCL-10), GCP-2 (granulocitni kemotaktični protein), GM-CSF (granulocitne in monocitne kolonije stimulirajoči dejavnik), HGF (hepatocitni rastni dejavnik), HSP90 (protein toplotnega šoka 90), IL-1/ -2/ -4/ -6/ -7/ -8/ -10 / -14/ -15/ -17 (interlevkin-1/ -2/ -4/ -6/ -7/ -8/ -10 / -14/ -15/ -17), IFNγ (interferon γ), MCM-2/ -4/ -5 (komponenta -2/ -4/ -5 vzdrževalnega kompleksa mini kromosoma), M-CSF (makrofagne kolonije stimulirajoči dejavnik), NT-3 (nevrotrofin-3), PCNA (proliferajoči celični jedrni antigen), PEDF (dejavnik pigmentnega epitela), TGFβ (transformirajoči rastni dejavnik β), TIMP 1/2/3/4 (tkivni ihibitor metaloproteinaze 1/2/3/4), TNF-α (tumor nekrotizirajoči dejavnik α), TSP-1 (trombospondin-1), VEGF (žilni endotelni rastni dejavnik).</p>
				</div>
			</div>
			<p>Tudi proteinski izvleček AM, ki ga pripravijo s homogenizacijo in sonifikacijo AM, sproži apoptozo celic jetrnega karcinoma <italic class="em">in vitro</italic> (celic HepG2, Hep3B2.1–8 in HuH7). Izvleček skoraj popolnoma zavre tudi rast tumorjev pri miših, inokuliranih s celicami HepG2, medtem ko ne zavre rasti tumorjev, inokuliranih s celicami HuH7. Avtorji predvidevajo, da je to povezano z močno povečanim izražanjem mutiranega proteina p53, ki zavira tumor v celicah HuH7, zaradi česar se te celice tudi slabše odzivajo na kemoterapijo z zdravili doksorubicin in paklitaksel&#160;<span class="xref">(39,40)</span> (<span class="ref-fig">Slik</span><span class="ref-fig">a</span><span class="ref-fig"> 2</span>).</p>
			<p>Vzroki za zmanjšano preživetje rakavih celic pod vplivom AM so v citotoksičnih dejavnikih, ki jih izločajo AEC. Citotoksične dejavnike izločajo tudi AMSC&#160;<span class="xref">(41)</span> (<span class="ref-fig">Slik</span><span class="ref-fig">a 2</span>).</p>
			<p>Dosedanje raziskave kažejo, da AM lahko zaustavi proliferacijo rakavih celic ali celo sproži njihovo apoptozo&#160;<span class="xref">(20,33,38,40)</span>. Razlike v delovanju AM so lahko posledica uporabe različnih delov AM (samo AMSC ali intaktna AM) in različnih rakavih celičnih linij (celične linije hematopoetskega in nehematopoetskega izvora, epitelne celice, jetrne celice). Ob možni uporabi AM pri zdravljenju raka se je zato treba zavedati, da se načini, s katerimi AM zavira rast ali sproži apoptozo rakavih celic, razlikujejo glede na tip celic in to tudi upoštevati pri načrtovanju klinične študije.</p>
			<h1><span>4 </span>Amnijska membrana vpliva na angiogenezo</h1>
			<p>Zaradi svoje hitre rasti potrebujejo tumorji izdatnejši vir hranil in kisika ter intenzivnejše odvajanje presnovnih odpadkov in ogljikovega dioksida v primerjavi z normalnimi tkivi. Za preživetje tumorja je zato bistvena zmožnost razvoja žil – angiogeneza, na katero vpliva tudi AM.</p>
			<p>Intaktna AM z AEC onemogoča angiogenezo&#160;<span class="xref">(14,15)</span>. AEC namreč izločajo protiangiogene dejavnike, ki zavirajo nastajanje novih krvnih žil in s tem preprečujejo oskrbo tumorja s hranili ter kisikom. AM vsebuje tudi različne proteine zunajceličnega matriksa, npr. kolagen IV, fibronektin in kolagen VII, ki so vpleteni v zaviranje angiogeneze v roženici&#160;<span class="xref">(8,15)</span> (<span class="ref-fig">Slik</span><span class="ref-fig">a 2</span>). Če iz AM odstranimo AEC, prevladajo proangiogeni dejavniki, ki jih izločajo AMSC (<span class="ref-fig">Slik</span><span class="ref-fig">a 2</span>)&#160;<span class="xref">(15,42)</span>.</p>
			<p>Vse dosedanje študije kažejo, da AEC in proteini zunajceličnega matriksa AM zavirajo angiogenezo, medtem ko jo AMSC spodbujajo&#160;<span class="xref">(15,42)</span>.</p>
			<h1><span>5 </span>Amnijska membrana zmanjšuje energijsko presnovo rakavih celic</h1>
			<p>Za nenadzorovano celično proliferacijo je nujna sprememba celične energijske presnove, ki omogoča rast in preživetje rakavih celic. V primerjavi z normalnimi (zdravimi) celicami, ki pridobivajo energijo predvsem z oksidativno fosforilacijo, rakave celice večinoma pridobivajo energijo z aerobno glikolizo (t. i. Warburgov učinek)&#160;<span class="xref">(43)</span>. Takšne spremembe energijske presnove rakavim celicam omogočijo povečano tvorbo energije, zadostno biosintezo makromolekul in ohranjanje ravnovesja redoks ter s tem nastanek tumorjev&#160;<span class="xref">(32,44)</span>.</p>
			<p>Proteinski izvleček iz AM, pripravljen s homogenizacijo in sonikacijo AM, vpliva na presnovo rakavih celic (<span class="ref-fig">Slik</span><span class="ref-fig">a 2</span>). Mamede in sod. (2014) so dokazali, da proteinski izvleček iz AM zavira energijsko presnovno aktivnost pri 14 različnih celičnih linijah, pri petih celičnih linijah celo več kot 50 % presnovne aktivnosti (celične linije raka prostate PC3, raka črevesja WiDr, raka trebušne slinavke PANC-1, hepatokarcinoma HepG2 in Hep3B2.1–7)&#160;<span class="xref">(45)</span>. Obenem so dokazali, da proteinski izvleček iz AM spodbuja presnovno aktivnost štirih drugih celičnih linij (celične linije raka debelega črevesja C2BBe1 in LS1034, raka dojke HCC1954, raka žolčevodov TFK-1), zato predvidevajo, da je odziv rakavih celic na AM specifičen glede na genetski profil oziroma tip rakave celice&#160;<span class="xref">(40)</span>.</p>
			<h1><span>6 </span>Ali lahko imunozaviralno delovanje amnijske membrane izkoristimo v prid zdravljenju raka?</h1>
			<p>Vpliv imunskega sistema na rakave celice je predmet številnih raziskav, ki so pokazale, da lahko imunski sistem omogoči transformacijo normalnih celic v rakave celice, vpliva na imunogenost tumorja ter glede na stopnjo razvoja tumorja in njegovega mikrookolja prepreči ali nadzoruje rast tumorja&#160;<span class="xref">(46)</span>. Tako npr. vnetje prispeva k razvoju tumorja, saj z njim pridejo v mikrookolje tumorja <italic class="em">a)</italic> rastni dejavniki, ki spodbujajo delitve rakavih celic, <italic class="em">b)</italic> proangiogeni dejavniki, <italic class="em">c)</italic> encimi, ki modulirajo zunajcelični matriks in omogočajo angiogenezo, invazijo ter metastaziranje, č<italic class="em">)</italic> signalne molekule, ki vodijo v aktiviranje epitelno-mezenhimskega prehoda in <italic class="em">d)</italic> dejavniki, ki zavirajo apoptozo&#160;<span class="xref">(</span><span class="xref">32,46)</span>. Poleg tega imunske celice izločajo reaktivne kisikove zvrsti, ki delujejo mutageno na sosednje celice&#160;<span class="xref">(47)</span>.</p>
			<p>AM deluje imunozaviralno preko različnih signalnih poti. Celice AM zavirajo diferenciacijo monocitov v dendritične celice in s tem zmanjšajo njihovo sposobnost stimulacije limfocitov T. Celice AM namreč ustavijo monocite v fazi G<sub class="sub">0</sub> celičnega cikla in sintetizirajo IL-6, ki je vključen v zaviranje diferenciacije celic CD34+ in monocitov v dendritične celice&#160;<span class="xref">(35)</span> (<span class="ref-fig">Slik</span><span class="ref-fig">a 2</span>).</p>
			<p>Celice AM (AMSC in AEC) zavirajo proliferacijo enojedrnih celic iz periferne krvi (<italic class="em">angl</italic><italic class="em">.</italic> peripheral blood mononuclear cell, PBMC) tako v kokulturi (celice so v neposrednem stiku) kot v sistemu, kjer so celice različnih tipov med seboj fizično ločene (na nosilcih s porozno membrano). Zaviralni učinek na proliferacijo PBMC pa ima tudi zgolj kondicionirani medij iz celic AM (<span class="ref-fig">Slik</span><span class="ref-fig">a 2</span>)&#160;<span class="xref">(41</span><span class="xref">,48-50)</span>.</p>
			<p>Različne študije kažejo, da rakave celice pogosto povečajo izločanje vnetnega kemokina IL-8 pri odzivu na kemoterapevtike ali druge stresne okoljske razmere (npr. hipoksijo)&#160;<span class="xref">(51)</span>. S tem privabijo imunske celice v tumorsko mikrookolje in zato spodbudijo nastanek metastaz&#160;<span class="xref">(</span><span class="xref">52)</span>. Signalizacija IL-8 hkrati vpliva tudi na stimulacijo proliferacije&#160;<span class="xref">(</span><span class="xref">53)</span>, migracije, invazijo rakavih celic&#160;<span class="xref">(54,55)</span> in celo pomaga rakavim celicam, da se izognejo apoptozi&#160;<span class="xref">(51,56)</span>. Magatti in sod. poročajo, da AEC in AMSC zavirajo izločanje IL-8 v kokulturi z dendritičnimi celicami&#160;<span class="xref">(57)</span>. Predvidevamo, da tovrstni imunozaviralni učinek AM lahko z zaviranjem vnetja prispeva tudi k omejevanju razvoja tumorja.</p>
			<p>Po drugi strani lahko imunozaviralni učinek AM tudi omejuje imunski odziv, ki ščiti pred razvojem tumorjev. Naravne celice ubijalke zaradi svoje citolitične aktivnosti in sinteze vnetnih citokinov igrajo pomembno vlogo pri protivirusnem in protirakavem imunskem odzivu. Delovanje naravnih celic ubijalk močno uravnavajo receptorji na površini celic, saj je za lizo tarčne celice potrebno izražanje liganda/ligandov na površini tarčne celice, ki ga/jih prepozna receptor naravne celice ubijalke. AEC sintetizirajo inhibicijski dejavnik migracije (MMIF), ki je zaviralec migracije makrofagov in hkrati zaviralec z naravnimi celicami ubijalkami posredovane lize celic&#160;<span class="xref">(49,58)</span>.</p>
			<p>Celice AM torej delujejo imunozaviralno, in sicer: <italic class="em">a)</italic> celice AM so hipoimunogene in zavirajo tvorbo ter diferenciacijo antigen predstavitvenih celic, <italic class="em">b</italic><italic class="em">)</italic> celice AM so sposobne modulacije fenotipa limfocitov T in imunskega odziva <italic class="em">in vitro</italic>, predvsem pa so sposobne zaviranja alogene proliferacije limfocitov, <italic class="em">c)</italic> celice AM zavirajo sintezo vnetnih citokinov ter povzročijo imunozaviralno delovanje lokalnega okolja&#160;<span class="xref">(11)</span>. Prednost imunozaviralnega delovanja AM v mikrookolju tumorja je predvsem v tem, da na mestu vnosa AM ne pride do vnetja. S tem bi lahko preprečili dostop rastnih in proangiogenih dejavnikov ter encimov, ki bi modulirali zunajcelični matriks, v tumorsko mikrookolje in s tem onemogočili/omejili nadaljnji razvoj tumorja. V prihodnosti bodo vsekakor potrebne dodatne raziskave, ki bodo pokazale, ali lahko imunozaviralni učinek AM izkoristimo pri zdravljenju raka tudi v pogojih <italic class="em">in vivo</italic>.</p>
			<h1><span>7 </span>Zaključek</h1>
			<p>AM se zdaj najpogosteje uporablja v oftalmologiji in dermatologiji&#160;<span class="xref">(26)</span>, hkrati pa narašča število študij, ki raziskujejo možnosti uporabe AM na drugih kliničnih področjih. Od leta 2002 je bilo v okviru ameriških Nacionalnih inštitutov za zdravje (National Institutes of Health, NIH) zaključenih 127 kliničnih študij, v katerih so preverjali možnost uporabe AM v kliniki, trenutno pa poteka 128 tovrstnih študij&#160;<span class="xref">(59)</span>. Ker je področje uporabe AM pri potencialnem zdravljenju oziroma preprečevanju napredovanja rakavih bolezni sorazmerno novo področje, zaključenih kliničnih študij s tega področja še ni. Rezultati predkliničnih študij <italic class="em">in vitro</italic> ter <italic class="em">in vivo</italic> kažejo, da AM selektivno citotoksično deluje na različne tipe rakavih celic, medtem ko na normalne (zdrave) celice ne učinkuje. To je pomembno za potencialno uporabo AM pri zdravljenju raka, saj s tem zagotovimo, da zdravilo ne poškoduje zdravih celic. Trenutno na Univerzi v Miamiju v sodelovanju s podjetjem Vivex Biomedical izvajajo drugo fazo klinične študije (identifikacijska številka NCT02710422), za katero še evidentirajo bolnike s karcinomom prostate. V študiji bodo nevrovaskularni vozel, ki ostane po prostatektomiji, pokrili z dehidrirano AM, nato pa na vsake 3 mesece do 12 mesecev po operaciji merili raven prostatičnega specifičnega antigena (PSA) v krvi, ovrednotili uhajanje urina ter erektilno funkcijo preiskovancev. Študija se je začela maja 2016, trajala pa bo do aprila 2021. Študija je odprtega tipa, vanjo bo vključenih 280 bolnikov – 140 v kontrolno (placebo) skupino, 140 pa jih bo prejelo AM&#160;<span class="xref">(59)</span>. Zagotovo bodo ta in prihodnje raziskave pomembno dopolnile naše znanje o protirakavem delovanju AM ter s tem morda še razširile nabor uporabe AM v terapevtske namene.</p>
			<h1><span>8 </span>Seznam kratic</h1>
			<p class="ul"><span>•</span>AM – amnijska membrana</p>
			<p class="ul"><span>•</span>AMSC – amnijske mezenhimske stromalne celice</p>
			<p class="ul"><span>•</span>AEC – amnijske epitelne celice</p>
			<p class="ul"><span>•</span>BDNF – možganski nevrotrofični dejavnik (<italic class="em">angl.</italic> brain-derived neurotrophic factor)</p>
			<p class="ul"><span>•</span>CCL2/5/18 – kemokin CCL2/5/18 (<italic class="em">angl</italic><italic class="em">.</italic> chemokine (C-C motif) ligand 2/5/18)</p>
			<p class="ul"><span>•</span>Cdk4/6 – od ciklinov odvisna kinaza 4/6 (<italic class="em">angl.</italic> cyclin-dependent kinase 4/6)</p>
			<p class="ul"><span>•</span>CXCL1/9/10 – kemokin CXCL1/9/10 (<italic class="em">angl</italic><italic class="em">.</italic> chemokine (C-X-C motif) ligand 1/9/10)</p>
			<p class="ul"><span>•</span>COX-2 – ciklooksigenaza 2</p>
			<p class="ul"><span>•</span>GCP-2 – granulocitni kemotaktični protein (<italic class="em">angl.</italic> granulocyte chemotactic protein 2)</p>
			<p class="ul"><span>•</span>GM-CSF – granulocitne in monocitne kolonije stimulirajoči dejavnik (<italic class="em">angl.</italic> granulocyte macrophage colony-stimulating factor)</p>
			<p class="ul"><span>•</span>HSP90 – protein toplotnega šoka 90 (<italic class="em">angl.</italic> heat shock protein 90)</p>
			<p class="ul"><span>•</span>ICAM – intravaskularna adhezijska molekula (<italic class="em">angl.</italic> Intravascular adhesion molecule)</p>
			<p class="ul"><span>•</span>IL – interlevkin</p>
			<p class="ul"><span>•</span>IFNγ – interferon γ</p>
			<p class="ul"><span>•</span>M-CSF – makrofagne kolonije stimulirajoči dejavnik (<italic class="em">angl</italic><italic class="em">.</italic> macrophage colony-stimulating factor)</p>
			<p class="ul"><span>•</span>MCM2, -4, -5 – komponenta 2/4/5 vzdrževalnega kompleksa mini kromosoma (<italic class="em">angl</italic><italic class="em">.</italic> mini-chromosome maitenance complex 2)</p>
			<p class="ul"><span>•</span>MMIF – inhibicijski dejavnik migracije makrofagov (<italic class="em">angl.</italic> macrophage migration inhibitory factor)</p>
			<p class="ul"><span>•</span>PCNA – proliferajoči celični jedrni antigen (<italic class="em">angl</italic><italic class="em">.</italic> proliferating cell nuclear antigen)</p>
			<p class="ul"><span>•</span>PEDF – dejavnik pigmentnega epitela (serpin F1 (SERPINF1)) (<italic class="em">angl</italic><italic class="em">.</italic> pigment epithelium-derived factor)</p>
			<p class="ul"><span>•</span>PBMC – enojedrne celice iz periferne krvi (<italic class="em">angl.</italic> peripheral blood mononuclear cells)</p>
			<p class="ul"><span>•</span>PSA – prostatični specifični antigen (<italic class="em">angl</italic><italic class="em">.</italic> prostate specific antigen)</p>
			<p class="ul"><span>•</span>TNFα – tumor nekrotizirajoči dejavnik α (<italic class="em">angl</italic><italic class="em">.</italic> tumor necrosis factor α)</p>
			<p class="ul"><span>•</span>TGFβ – transformirajoči rastni dejavnik β (<italic class="em">angl</italic><italic class="em">.</italic> transforming growth factor β)</p>
			<p class="ul"><span>•</span>TIMP 1/2/3/4 – tkivni inhibitor metaloproteinaze 1/2/3/4 (<italic class="em">angl.</italic> tissue inhibitor of metalloproteinase 1/2/3/4)</p>
			<p class="ul"><span>•</span>TSP-1 – trombospondin-1</p>
			<p class="ul"><span>•</span>VEGF – žilni endotelni rastni dejavnik (<italic class="em">angl</italic><italic class="em">.</italic> vascular endothelial growth factor)</p>
			<h1 class="ack"><span>9 </span>Zahvala</h1>
			<p>Avtorji se iskreno zahvaljujemo Ginekološki kliniki Univerzitetnega kliničnega centra v Ljubljani in vsem porodnicam, ki so darovale amnijsko membrano v raziskovalne ali klinične namene. Najlepša hvala tudi Cvetani Tavzes za jezikovno redakcijo besedila. Delo je nastalo v okviru raziskovalnega programa št. P3–0108, projekta št. J4–7494 in projekta mladi raziskovalec, ki jih je sofinancirala Javna agencija za raziskovalno dejavnost Republike Slovenije iz državnega proračuna.</p>
		</article>
	</body>
</html>
