<!DOCTYPE html>
<html xmlns="http://www.w3.org/1999/xhtml">
	<head>
		<meta charset="utf-8" />
		<title>2861</title>
	</head>
	<body id="x2861" lang="sl-SI">
		<sidebar id="_idContainer000" class="meta-wrapper">
			<p class="slug"><bold class="strong">@publisher.id:</bold> 2861</p>
			<p class="slug"><bold class="strong">@primary-language:</bold> sl, en</p>
			<p class="slug"><bold class="strong">@discipline-en:</bold> Microbiology and immunology, Stomatology, Neurobiology, Oncology, Human reproduction, <span class="discipline-en">Cardiovascular system</span>, Metabolic&#160;and&#160;hormonal&#160;disorders, Public&#160;health (occupational medicine), Psychiatry</p>
			<p class="slug"><bold class="strong">@discipline-sl:</bold> Mikrobiologija in imunologija, Stomatologija, Nevrobiologija, Onkologija, Reprodukcija človeka, <span class="discipline-sl">Srce in ožilje</span>, Metabolne&#160;in&#160;hormonske&#160;motnje, Javno&#160;zdravstvo&#160;(varstvo pri delu), Psihiatrija</p>
			<p class="slug"><bold class="strong">@article-type-en:</bold> Editorial, Original scientific article, Review article, Short scientific article, <span class="article-type-en">Professional article</span></p>
			<p class="slug"><bold class="strong">@article-type-sl:</bold> Uvodnik, Izvirni znanstveni članek, Pregledni znanstveni članek, Klinični primer, <span class="article-type-sl">Strokovni članek</span></p>
			<p class="slug"><bold class="strong">@running-header:</bold> <span class="running-header">Priporočila za obravnavo bolnikov z limfedemom</span></p>
			<p class="slug"><bold class="strong">@reference-sl:</bold> <span class="reference-sl">Zdrav Vestn | julij – avgust 2018 | Letnik 87</span></p>
			<p class="slug"><bold class="strong">@reference-en:</bold> <span class="reference-en">Zdrav Vestn | July – August 2018 | Volume 87</span></p>
		</sidebar>
		<sidebar id="_idContainer001" class="meta-wrapper">
			<p class="aff lang-sl"><span class="ref-aff">1</span> Dermatovenerološka klinika, Univerzitetni klinični center Ljubljana, Ljubljana</p>
			<p class="aff lang-en"><span class="ref-aff">1</span> Department of Dermatovenereology, University Medical Centre Ljubljana, Ljubljana, Slovenia</p>
			<p class="aff lang-sl"><span class="ref-aff">2</span> Klinični oddelek za žilne bolezni, Interna klinika, Univerzitetni klinični center Ljubjana, Ljubljana</p>
			<p class="aff lang-en"><span class="ref-aff">2</span> Department of Vascular Diseases, Division of Internal Medicine, University Medical Centre Ljubljana, Ljubljana, Slovenia</p>
			<p class="aff lang-sl"><span class="ref-aff">3</span> Onkološki inštitut Ljubljana, Ljubljana</p>
			<p class="aff lang-en"><span class="ref-aff">3</span> Institute of Oncology Ljubljana, Ljubljana, Slovenia</p>
			<p class="aff lang-sl"><span class="ref-aff">4</span> Splošna bolnišnica Slovenj Gradec, Slovenj Gradec</p>
			<p class="aff lang-en"><span class="ref-aff">4</span> Slovenj Gradec General Hospital, Slovenj Gradec, Slovenia</p>
			<p class="aff lang-sl"><span class="ref-aff">5</span> Klinični inštitut za nuklearno medicino, Univerzitetni klinični center Ljubjana, Ljubljana</p>
			<p class="aff lang-en"><span class="ref-aff">5</span> Department of Nuclear Medicine, University Medical Centre Ljubljana, Ljubljana, Slovenia</p>
			<p class="aff lang-sl"><span class="ref-aff">6</span> Klinični oddelek za plastično, rekonstrukcijsko in estetsko medicino, Univerzitetni klinični center Ljubljana, Ljubljana</p>
			<p class="aff lang-en"><span class="ref-aff">6</span> Department of Plastic Surgery and Burns, University Medical Centre Ljubljana, Ljubljana, Slovenia</p>
			<p class="label">Korespondenca/Correspondence:</p>
			<p class="correspondence">Matija Kozak, e:&#160;matija.kozak@kclj.si</p>
			<p class="label">Ključne besede:</p>
			<p class="keywords lang-sl">limfedem; Stemmerjev znak; limfoscintigrafija; ultrazvočne preiskave; računalniška tomografija; magnetnoresonančno slikanje; kompresijsko zdravljenje; kirurško zdravljenje</p>
			<p class="label">Keywords:</p>
			<p class="keywords lang-en">lymphoedema; Stemmer&apos;s sign; lymphoscintigraphy; ultasonography; CT scan; MR imaging; compression treatment; surgery</p>
		</sidebar>
		<article>
			<h1 class="title lang-sl"><a id="_idTextAnchor000"></a>Priporočila za obravnavo bolnikov z limfedemom</h1>
			<h1 class="title lang-en" lang="en-US"><a id="_idTextAnchor001"></a>Recommendations for the management of patients with lymphoedema</h1>
			<p class="author" lang="en-US"><a id="_idTextAnchor002"></a><span class="given-name">Tanja</span> <span class="surname">Planinšek Ručigaj</span>,<sup class="sup">1</sup> <span class="given-name">Matija</span> <span class="surname">Kozak</span>,<sup class="sup">2</sup> <span class="given-name">Ana</span> <span class="surname">Slana</span>,<sup class="sup">1</sup> <span class="given-name">Nikola</span> <span class="surname">Bešič</span>,<sup class="sup">3</sup> <span class="given-name">Andreja</span> <span class="surname">Cokan Vujkovac</span>,<sup class="sup">4</sup> <span class="given-name">Marko</span> <span class="surname">Grmek</span>,<sup class="sup">5</sup> <span class="given-name">Albin</span> <span class="surname">Stritar</span>,<sup class="sup">6</sup> <span class="given-name">Nada</span> <span class="surname">Kecelj Leskovec</span><sup class="sup">1</sup></p>
			<h1 class="abs">Izvleček</h1>
			<p class="abs">V prispevku so predstavljena priporočila za obravnavo bolnikov z limfedemom. Prikazana je klinična slika, diagnosticiranje in različni načini obravnave.</p>
			<h1 class="abs">Abstract</h1>
			<p class="abs">Clinical manifestations of lymphoedema are described, followed by diagnostic evaluation and different treatment possibilities.</p>
			<p class="cite-as"><bold class="strong">Citirajte kot/Cite as:</bold> Planinšek Ručigaj T, Kozak M, Slana A, Bešič N, Cokan Vujkovac A, Grmek M, Stritar A, Kecelj Leskovec N. Priporočila za obravnavo bolnikov z limfedemom. Zdrav Vestn. 2018;87(7–8):393–402.</p>
			<p class="doi"><bold class="strong">DOI:</bold> 10.6016/ZdravVestn.2861</p>
			<p class="foot-note">Priporočila so bile sprejeta na srečanju Združenja za žilne bolezni aprila 2014. Odobril jih je glavni strokovni svet SZD novembra 2014. Dopolnjena so bila aprila 2018.</p>
			<h1><span>1 </span>Uvod</h1>
			<p>Priporočila upoštevajo dosedanje izsledke raziskav s tega področja. Pri tem smo upoštevali vrednotenje teh raziskav, kot je predstavljeno v <span class="ref-table">Tabel</span><span class="ref-table">i 1</span>.</p>
			<div>
				<div id="_idContainer002" class="table-wrapper">
					<p class="caption"><bold class="blue">Tabela 1:</bold> Vredotenje priporočil.</p>
					<table id="table001" class="table">
						<colgroup>
							<col />
							<col />
						</colgroup>
						<thead>
							<tr class="table">
								<td class="table th" colspan="2">
									<p class="tbl-fig_th">Stopnja priporočila</p>
								</td>
							</tr>
						</thead>
						<tbody>
							<tr class="table">
								<td class="table tr">
									<p class="tbl-fig_th">Stopnja I</p>
								</td>
								<td class="table tr">
									<p>Postopek ali zdravljenje se priporoča.</p>
								</td>
							</tr>
							<tr class="table">
								<td class="table tr">
									<p class="tbl-fig_th">Stopnja II</p>
								</td>
								<td class="table tr">
									<p>Mnenja o postopkih ali zdravljenju niso povsem zanesljiva. Obstajajo tudi nasprotujoča si dejstva.</p>
								</td>
							</tr>
							<tr class="table">
								<td class="table tr">
									<p class="sub">Stopnja II a</p>
								</td>
								<td class="table tr">
									<p>Koristnost je verjetnejša. Smiselno je.</p>
								</td>
							</tr>
							<tr class="table">
								<td class="table tr">
									<p class="sub">Stopnja II b</p>
								</td>
								<td class="table tr">
									<p>Koristnost je vprašljiva. Ni škode.</p>
								</td>
							</tr>
							<tr class="table">
								<td class="table tr">
									<p class="tbl-fig_th">Stopnja III</p>
								</td>
								<td class="table tr">
									<p>Postopek ali zdravljenje sta škodljiva.</p>
								</td>
							</tr>
							<tr class="table">
								<td class="table th-sub tr" colspan="2">
									<p class="tbl-fig_th">Stopnja dokazov</p>
								</td>
							</tr>
							<tr class="table">
								<td class="table tr">
									<p>A</p>
								</td>
								<td class="table tr">
									<p>Številne randomizirane raziskave ali metaanalize.</p>
								</td>
							</tr>
							<tr class="table">
								<td class="table tr">
									<p>B</p>
								</td>
								<td class="table tr">
									<p>Ena randomizirana ali več večjih nerandomiziranih raziskav.</p>
								</td>
							</tr>
							<tr class="table">
								<td class="table tr">
									<p>C</p>
								</td>
								<td class="table tr">
									<p>Mnenje izvedencev ali rezultati manjših raziskav in podatki iz registrov.</p>
								</td>
							</tr>
						</tbody>
					</table>
				</div>
			</div>
			<h1><span>2 </span>Opredelitev</h1>
			<p>Pri limfedemu (L) gre za čezmerno kopičenje vode, soli, elektrolitov, proteinov, krvnih celic in celičnih produktov v medceličnem prostoru zaradi dinamične ali mehanične motnje v limfnem sistemu, ki se kaže kot oteklina prizadetega dela telesa. Značilno je, da L pospešuje nastajanje novega L. Lahko nastane kot samostojno patološko stanje ali pa je pridružen drugim boleznim. Slika edema nastane zaradi motenega prenosa limfe ali pa zaradi povečanja medcelične tekočine, ki je normalno delujoči limfni sistem ne more odstraniti (npr. jetrna ciroza, nefrotski sindrom, kronično vensko popuščanje)&#160;<span class="xref">(</span><span class="xref">1)</span>. L je lahko tudi posledica funkcijskih motenj (limfangiospazem, paraliza limfnih vodov, valvularna insuficienca), kar lahko vidimo tako pri primarnih kot pri sekundarnih L. Motnjam v prenosu se pridružujejo morfološke spremembe s proliferacijo parenhimskih elementov in pretiranim odlaganjem substanc zunajceličnega matriksa, razrast maščobnega tkiva, skleroza podkožja, fibroza limfnih vodov ter imunološka dogajanja, ki jih lahko sproži in pa poveča L sam.</p>
			<p>Glede na nastanek delimo L na primarne, ko povzročitelja ne najdemo, in sekundarne, kadar dosedanje normalno delovanje limfnega sistema ni več dovolj učinkovito.</p>
			<p>Primarni L je posledica agenezije, hipoplazije ali obstrukcije limfnih poti. V 10 % primerov primarnih L najdemo bolezen tudi pri družinskih članih. Oteklina se pojavi ob rojstvu (kongenitalni L), v puberteti (L praecox) ali okrog 30.–35. leta starosti (L tarda). Predvsem zadnjega je treba zanesljivo ločiti od sekundarnih L&#160;<span class="xref">(2)</span>.</p>
			<p>Sekundarni L je posledica številnih bolezenskih stanj. Ponavljajoče se okužbe, poškodbe in rakave bolezni zmanjšajo pretok po limfnem vejevju. Ob tem se pogosto poveča kapilarna filtracija in s tem povečana količina medcelične tekočine, kar povzroči L. Pri nas sta rak in njegovo zdravljenje najpogostejša vzroka L, medtem ko je na nekaterih področjih glavni vzrok okužba s filarijo. Tako pri primarnem kot pri sekundarnem L pa lahko pride do hilusnega povratnega toka (chylous reflux syndrome)&#160;<span class="xref">(3)</span>.</p>
			<h1><span>3 </span>Epidemiologija</h1>
			<p>Pojavnost L ni jasno opredeljena in je močno odvisna od področja, kjer jo ocenjujejo. Okoli 1 % oteklin nog naj bi bil posledica L&#160;<span class="xref">(4,5)</span>. Sekundarnega L je po grobih ocenah okoli 4- do 5-krat več&#160;<span class="xref">(2)</span>.</p>
			<h1><span>4 </span>Klasifikacija limfedemov</h1>
			<p>Glede na klinično sliko L razdelimo na 3 stopnje (<span class="ref-table">Tabel</span><span class="ref-table">a 2</span>)&#160;<span class="xref">(6)</span>.</p>
			<div>
				<div id="_idContainer003" class="table-wrapper">
					<p class="caption"><bold class="blue">Tabela 2:</bold> Stopnje – stadiji limfedema.</p>
					<table id="table002" class="table">
						<colgroup>
							<col />
							<col />
						</colgroup>
						<thead>
							<tr class="table">
								<td class="table th">
									<p class="tbl-fig_th">Stadij L</p>
								</td>
								<td class="table th" />
							</tr>
						</thead>
						<tbody>
							<tr class="table">
								<td class="table tr">
									<p>0 ali I a</p>
								</td>
								<td class="table tr">
									<p>Latentni ali subklinični L, pri katerem je že moten limfni prenos, prisotne so subtilne spremembe v tkivu in simptomi. Do otekanja privede sprožilni dejavnik. Stadij 0 je lahko leta latenten, ob preobremenitvah limfnega obtoka pa prehaja v naslednji stadij.</p>
								</td>
							</tr>
							<tr class="table">
								<td class="table tr">
									<p>I</p>
								</td>
								<td class="table tr">
									<p>Je zgodnje kopičenje tekočine z visoko vsebnostjo proteinov. Oteklina je mehka, vtisljiva in čez noč ali ob elevaciji uda spontano splahni.</p>
								</td>
							</tr>
							<tr class="table">
								<td class="table tr">
									<p>II</p>
								</td>
								<td class="table tr">
									<p>V začetku vtisljiv, pozneje pa elastičen in se ne zmanjša prek noči. Nastane zaradi razrasta maščobnega tkiva in fibroze. Pri distalnih in distalno-proksimalnih L je v pozni fazi pozitiven Stemmerjev znak.</p>
								</td>
							</tr>
							<tr class="table">
								<td class="table tr">
									<p>III</p>
								</td>
								<td class="table tr">
									<p>Trd (pogosto nevtisljiv), obsežen s papilomastivnimi hiperpigmentiranimi, trofičnimi spremembami kože (akantoza, nadaljnje odlaganje maščobnega tkiva in fibroza), z limforejo ali erozijami. Stemmerjev znak je pozitiven pri distalnih ali edemih celotnega uda.</p>
								</td>
							</tr>
						</tbody>
					</table>
				</div>
			</div>
			<p>L lahko razdelimo tudi glede na prostorninske spremembe prizadetega dela telesa, ki nam podajo tudi več informacij o funkcionalni motenosti (<span class="ref-table">Tabel</span><span class="ref-table">a 3</span>)&#160;<span class="xref">(7)</span>.</p>
			<div>
				<div id="_idContainer004" class="table-wrapper">
					<p class="caption"><bold class="blue">Tabela 3:</bold> Delitev L glede na spremembo prostornine.</p>
					<table id="table003" class="table">
						<colgroup>
							<col />
							<col />
						</colgroup>
						<thead>
							<tr class="table">
								<td class="table th">
									<p class="tbl-fig_th">Povečanje prostornine uda</p>
								</td>
								<td class="table th">
									<p class="tbl-fig_th">%</p>
								</td>
							</tr>
						</thead>
						<tbody>
							<tr class="table">
								<td class="table tr">
									<p>minimalno</p>
								</td>
								<td class="table tr">
									<p>&lt; kot 20 %</p>
								</td>
							</tr>
							<tr class="table">
								<td class="table tr">
									<p>zmerno</p>
								</td>
								<td class="table tr">
									<p>med 20–40 %</p>
								</td>
							</tr>
							<tr class="table">
								<td class="table tr">
									<p>resno</p>
								</td>
								<td class="table tr">
									<p>&gt; kot 40 %</p>
								</td>
							</tr>
						</tbody>
					</table>
				</div>
			</div>
			<p>L bistveno spremeni kakovost življenja, zato je čimprejšnja postavitev pravilne diagnoze potrebna za izbiro hitrega primernega zdravljenja. S tem preprečimo zaplete, kot so ponavljajoči se erizipeli in mikoze stopal, papilomatoza in limfokutane fistule z limforejo, erozije, izguba funkcije dela telesa ter napredovanje L v maligno, usodno obliko angiosarkoma (Stewart-Treversov sindrom)&#160;<span class="xref">(8)</span>.</p>
			<h1><span>5 </span>Diagnosticiranje</h1>
			<p>Pri večini bolnikov že z anamnezo in pregledom lahko postavimo diagnozo. Pri nekaterih bolnikih (morbidna debelost, lipodistrofija, endokrina disfunkcija, vensko popuščanje, obsežne poškodbe, ponavljajoče se okužbe, srčno popuščanje, stanja po možganski kapi) je lahko klinična slika L zabrisana&#160;<span class="xref">(7)</span>. Opredelitev sočasnih bolezni je smiselna, saj lahko vplivajo na način zdravljenja edema&#160;<span class="xref">(7)</span>.</p>
			<h2><span>5.1 </span>Anamneza</h2>
			<p>V anamnezi iščemo natančne podatke o oteklini (nastanek, trajanje, morebitne dinamične spremembe), morebitnih sprožilnih dejavnikih in pridruženih simptomih (parestezije in bolečine, občutek napetosti in zbadanja, utrujenost, krči ali motnje v gibanju prizadetega uda) in znakih (pomembno pri okužbah) ter morebitnem zdravljenju.</p>
			<p>Z anamnezo lahko utemeljimo sum, da gre za primarni L (pojavljanje v družini) ali da sta otekanje in s tem L posledica okužb (ponavljajoči se erizipel ...), poškodb in operacij, raka ali drugih okužb s paraziti pri potnikih v endemična območja za filiarazo&#160;<span class="xref">(6)</span>. Predvsem zaradi nadaljnjega ukrepanja je treba poznati tudi sočasne bolezni, ki lahko vplivajo na nastanek ali potek L.</p>
			<p>Z natančno anamnezo lahko v večini primerov ločimo sekundarne L od primarnih L.</p>
			<h2><span>5.2 </span>Klinični pregled</h2>
			<p>S pregledom opredelimo razporeditev in konsistenco L – mehki, vtisljivi, neelastični (začetna stopnja L ali druge otekline) ali trdi, nevtisljivi, elastični (pozna stopnja L). Ocenimo Stemmerjev znak, ki je edini klinični znak, značilen za zadnja stadija L. Ocenimo prisotnost bezgavk in jih opišemo. Opredelimo tudi sočasne spremembe na koži.</p>
			<p>L opredelimo tudi objektivno z meritvami obsegov na referenčnih točkah (zgornji ud: zapestje, 5 cm pod in 5 cm nad komolčno brazdo na fleksijski strani; spodnji ud: v gležnju 5 cm nad spodnjim robom medialnega maleola, 10 cm pod spodnjim robom pogačice in 10 cm nad zgornjim robom pogačice)&#160;<span class="xref">(2,9,10)</span>. Primerna je tudi fotodokumentacija.</p>
			<h2><span>5.3 </span>Laboratorijski testi</h2>
			<p>Z laboratorijskimi preiskavami krvi opredelimo sočasne bolezni (bolezni jeter, ledvic, srca, endokrinega sistema, krvi). Z genetskimi testi lahko natančneje opredelimo nekatere dedne sindrome&#160;<span class="xref">(</span><span class="xref">7,11)</span>. Ob sumu na okužbo s paraziti opravimo serološke preiskave na PCR za <italic class="em">Wucherrerio bancrofti&#160;</italic><span class="xref">(12)</span><italic class="em">.</italic></p>
			<p>Biopsija kože je potrebna za razlikovanje L od kroničnih dermatoloških bolezni, ki prizadenejo limfni sistem udov. Občasno je potrebna biopsija bezgavk (varovalne bezgavke)&#160;<span class="xref">(7)</span>.</p>
			<p>Kadar z osnovnimi diagnostičnimi postopki, kot so anamneza, inspekcija, palpacija, meritve edema in morebitne laboratorijske preiskave, diferencialna diagnoza edema še vedno ni jasna, opravimo dodatne diagnostične preiskave.</p>
			<h2><span>5.4 </span>Slikovne in druge diagnostične metode</h2>
			<p>S slikovnimi preiskavami (ultrazvočnimi, rentgenskimi) iščemo vzroke morebitnega sekundarnega L&#160;<span class="xref">(6,13)</span>.</p>
			<h2><span>5.5 </span>Usmerjene preiskave</h2>
			<p>Zanje se odločamo individualno, ko želimo dobiti podatke o resnosti limfne obstrukcije, prizadetosti klinično na videz normalnega uda, predvsem pa zato, da lahko načrtujemo zdravljenje.</p>
			<p>Z njimi lahko ločimo malformacije arterij in limfnega žilja od venskih displazij. Omogočajo nam diferenciacijo edemov v subfascijske in epifascijske. Vendar pa se za izbiro teh metod odločamo selektivno&#160;<span class="xref">(14)</span>.</p>
			<h3><span>5.5.1 </span>Ultrazvočna preiskava</h3>
			<p>Z UZ opravimo pregled limfnega sistema, predvsem bezgavk&#160;<span class="xref">(9,13)</span>.</p>
			<h3><span>5.5.2 </span>Bioimpedanca</h3>
			<p>Preiskava omogoča določitev sestave edema (znotraj in zunajcelično tekočino, vsebnost proteinov)&#160;<span class="xref">(15)</span>.</p>
			<h3><span>5.5.3 </span>Limfoscintigrafija</h3>
			<p>Z radioaktivnim tehnecijem (99 mTc-nanokoloid) prikažemo delovanje prenosa limfnega žilja ter funkcijo bezgavk v času aktivne ali pasivne mobilizacije v primerjavi z zdravo stranjo brez kateteriziranja limfnih žil. S tem zmanjšamo možnost dodatnih poškodb limfnega sistema in okolnih tkiv. Preiskavo opravimo pri edemih nejasne etiologije, včasih pri bolnikih z erizipelom, pri katerih ni najti drugih vzrokov za nastanek L oziroma erizipela. Priporočljiva je tudi pred operacijo in po njej ter je standardna preiskava pri diagnosticiranju L&#160;<span class="xref">(9,16,17)</span>.</p>
			<h3><span>5.5.4 </span>Magnetnoresonančno slikanje</h3>
			<p>Z magnetnoresonančnim slikanjem (MRI) pridobimo podatke o anatomiji limfnega sistema, prikažemo si učinke L na mehka tkiva, ločimo druge edeme od L in včasih določimo vzrok za nastanek L&#160;<span class="xref">(9,10,16,18)</span>.</p>
			<h3><span>5.5.5 </span>Kontrastna limfografija</h3>
			<p>Ob razvoju neinvazivnih metod je praktično izgubila svoje mesto&#160;<span class="xref">(19)</span>. Uporabljamo jo za evalvacijo bolnikov z limfangiektazijami, za pregledovanje torakalnega duktusa in limfnih fistul, pred mikrovaskularnimi rekonstrukcijami limfnega žilja.</p>
			<h3><span>5.5.6 </span>Mikrolimfografija</h3>
			<p>Kapilaroskopija z vbrizganjem fluorescentnega dekstrana pod kožo in indocianin fluorescentna limfografija prikažeta limfno-kapilarno mrežo in zbiralne duktuse, ki jih limfoscintigrafija, s katero prikažemo le večje motnje limfnega odtoka, ne prikaže. Normalno vidimo obročasto omejene pike v obliki mreže. Pri motnjah vidnih pik ni, vidimo pa razširitve limfnih vodov in curljanje kontrasta skozi kapilarno steno. Pomemben znak pri L je dermalni povratni tok (<italic class="em">backflow</italic>) po vbrizganju kontrasta&#160;<span class="xref">(9,13,16,20</span><span class="xref">)</span>.</p>
			<h3><span>5.5.7 </span>Tonometrija</h3>
			<p>Z mehaničnimi, elektronskimi in viscoelastičnimi tonometri izmerimo elastičnost oteklega tkiva&#160;<span class="xref">(21)</span>, kar nam pomaga pri oceni napredovanja bolezni.</p>
			<h3><span>5.5.8 </span>Volumetrija</h3>
			<p>Prostornino oteklega uda določimo z metodami z izpodrivom vode, ki je enostavna in zanesljiva metoda za merjenje že majhnih povečanj otekline. V literaturi opisujejo tudi merjenje s posebnim elektronskim aparatom perometrom, ki je ponekod glavna metoda za ocenjevanje sprememb v obsegu L, ki nastanejo zaradi zdravljenja ali napredovanja bolezni. Povsem preprosto pa lahko ocenimo volumen uda z merjenjem obsegov v razdalji na 4 cm in potem volumen izračunamo po formuli za stožce&#160;<span class="xref">(22)</span>.</p>
			<p>Za izbiro teh metod se odločamo selektivno šele po pogovoru z bolnikom in po natančnejšem pregledu. V 82 % po rentgenski in ultrazvočni izključitvi procesov v prsnem košu in trebuhu pridobimo vse zadostne podatke že z ultrazvočno preiskavo, ki ji sledi limfoscintigrafska preiskava&#160;<span class="xref">(14</span><span class="xref">)</span>. Pri bolnikih, pri katerih po operaciji pričakujemo nastanek L, lahko z natančno obravnavo – kombinacijo opisanih metod – L odkrijemo zgodaj in zato učinkoviteje ukrepamo (<span class="ref-fig">Slik</span><span class="ref-fig">a 1</span>). </p>
			<div>
				<div id="_idContainer006" class="figure-wrapper">
					<p><img src="2861-web-resources/image/2861-1.png" alt="" /></p>
					<p class="caption"><bold class="blue">Slika 1:</bold> Obravnava bolnikov s povečanim tveganjem za nastanek limfedema na okončinah po operaciji.</p>
					<p class="legend">L – limfedem</p>
				</div>
			</div>
			<h1 class="recomend-II">Priporočilo&#9;IIb&#160;B</h1>
			<p class="recomend">Pri diagnostičnih postopkih v večini primerov zadošča usmerjen klinični pregled. </p>
			<h1 class="recomend-II">Priporočilo&#9;IIb&#160;B</h1>
			<p class="recomend">S preiskavami je treba opredeliti stopnjo (ali stadij) limfedema.</p>
			<h1><span>6 </span>Zdravljenje</h1>
			<p>Cilji zdravljenja so:</p>
			<p class="ol"><span>1.</span>zmanjšanje obstoječe otekline;</p>
			<p class="ol"><span>2.</span>preprečevanje poglabljanja otekline;</p>
			<p class="ol"><span>3.</span>preprečevanje okužb;</p>
			<p class="ol"><span>4.</span>psihološka podpora bolniku;</p>
			<p class="ol"><span>5.</span>seznanjanje bolnika z vzroki, potekom bolezni in možnimi načini zdravljenja ter vključevanje bolnika in svojcev v aktivno zdravljenje.</p>
			<p>Zdravljenje L se deli v konservativno in kirurško zdravljenje, še pomembnejše pa je preprečevanje L.</p>
			<h2><span>6.1 </span>Konservativno zdravljenje</h2>
			<h3><span>6.1.1 </span>Kombinirano fizikalno zdravljenje</h3>
			<p>V prvi fazi zdravimo s sistemom kratkoelastičnih lepljivih ali nelepljivih oziroma samosprijemljivih povojev ali uporabimo samozdravljenje z materiali velcro&#160;<span class="xref">(23)</span>. Pritiski pod povoji naj bi dosegali vrednosti med 20–60 mmHg, in sicer sorazmerno trajno&#160;<span class="xref">(24-26)</span>.</p>
			<h1 class="recomend-II">Priporočilo&#9;IIa&#160;B</h1>
			<p class="recomend">Standardno začetno zdravljenje L spodnjih udov je uporaba sistemov kratkoelastičnih povojev, z začetnim podpovojnim pritiskom nad gležnjem v mirovanju nad 45 mmHg ali s samosprijemljivimi povoji. </p>
			<h1 class="recomend-II">Priporočilo&#9;IIa&#160;B</h1>
			<p class="recomend">Standardno začetno zdravljenje L zgornjih udov je uporaba sistemov kratkoelastičnih povojev, z začetnim podpovojnim pritiskom na podlahti v mirovanju med 20–30 mmHg ali s samosprijemljivimi povoji.</p>
			<p>Ko se obsegi udov ob nameščanju povojev več ne zmanjšujejo, je nujno vzdrževalno zdravljenje z medicinskimi kompresijskimi nogavicami oz. rokavi po meri ob upoštevanju kontraindikacij (<span class="ref-table">Tabel</span><span class="ref-table">a 4</span>, <span class="ref-table">Tabel</span><span class="ref-table">a 5</span>).</p>
			<div>
				<div id="_idContainer007" class="figure-wrapper">
					<p class="caption"><bold class="blue">Tabela 4:</bold> Izbira medicinskih kompresijskih nogavic glede na stadij L.</p>
					<table id="table004" class="table">
						<colgroup>
							<col />
							<col />
						</colgroup>
						<thead>
							<tr class="table">
								<td class="table th">
									<p class="tbl-fig_th">Stadij L</p>
								</td>
								<td class="table th">
									<p class="tbl-fig_th">Moč kompresijskih nogavic</p>
								</td>
							</tr>
						</thead>
						<tbody>
							<tr class="table">
								<td class="table tr">
									<p>Stadij 0</p>
								</td>
								<td class="table tr">
									<p>II (23–33 mmHg) – <br />prehodno, krožno tkane</p>
								</td>
							</tr>
							<tr class="table">
								<td class="table tr">
									<p>Stadij I</p>
								</td>
								<td class="table tr">
									<p>II (23–33 mmHg) – <br />stalno, krožno tkane</p>
								</td>
							</tr>
							<tr class="table">
								<td class="table tr">
									<p>Stadij II</p>
								</td>
								<td class="table tr">
									<p>III/IV (34–46/&gt; 46 mmHg) – <br />stalno, krožno/plosko tkane</p>
								</td>
							</tr>
							<tr class="table">
								<td class="table tr">
									<p>Stadij III</p>
								</td>
								<td class="table tr">
									<p>III–IV (34–46/&gt; 46 mmHg) – <br />stalno, plosko tkane</p>
								</td>
							</tr>
						</tbody>
					</table>
				</div>
			</div>
			<div>
				<div id="_idContainer008" class="figure-wrapper">
					<p class="caption"><bold class="blue">Tabela 5:</bold> Izbira medicinskih kompresijskih rokavov glede na stadij L.</p>
					<table id="table005" class="table">
						<colgroup>
							<col />
							<col />
						</colgroup>
						<thead>
							<tr class="table">
								<td class="table th">
									<p class="tbl-fig_th">Stadij L</p>
								</td>
								<td class="table th">
									<p class="tbl-fig_th">Moč kompresijskih rokavov</p>
								</td>
							</tr>
						</thead>
						<tbody>
							<tr class="table">
								<td class="table tr">
									<p>Stadij 0</p>
								</td>
								<td class="table tr">
									<p>I (15–22 mmHg) – <br />prehodno, krožno tkane</p>
								</td>
							</tr>
							<tr class="table">
								<td class="table tr">
									<p>Stadij I</p>
								</td>
								<td class="table tr">
									<p>I (15–22 mmHg) – <br />stalno, krožno tkane</p>
								</td>
							</tr>
							<tr class="table">
								<td class="table tr">
									<p>Stadij II</p>
								</td>
								<td class="table tr">
									<p>II (23–33 mmHg) – <br />stalno, krožno tkane</p>
								</td>
							</tr>
							<tr class="table">
								<td class="table tr">
									<p>Stadij III</p>
								</td>
								<td class="table tr">
									<p>II (23–33 mmHg) – <br />stalno, plosko tkane</p>
								</td>
							</tr>
						</tbody>
					</table>
				</div>
			</div>
			<p>Kompresijsko zdravljenje z nelepljivimi kratkoelastičnimi povoji je nujni sestavni del ročne limfne drenaže med posameznimi obravnavami, kolikor jo izvajamo&#160;<span class="xref">(1,10,27)</span>.</p>
			<h1 class="recomend-II">Priporočilo&#9;IIb&#160;C</h1>
			<p class="recomend">Pri bolnikih z L nog stadija II in III se za samozdravljenje po priučitvi bolnika svetujejo materiali velcro.</p>
			<h3><span>6.1.2 </span>Intermitentna pnevmatska kompresija</h3>
			<p>Pnevmomasaža je dvofazni program, pri katerem zunanjemu kompresijskemu zdravljenju s črpalko sledi nameščanje maloelastičnih kompresijskih pripomočkov&#160;<span class="xref">(7</span><span class="xref">)</span>. Uporabljamo jo v kombinaciji z drugimi obravnavami pri trdovratnih L, pri katerih nam s sistemi kratkoelastičnih povojev ne uspe zmanjšati edemov. Izvaja se vsak dan do odstranitve edema.</p>
			<h3><span>6.1.3 </span>Ročna limfna drenaža</h3>
			<p>Ročna limfna drenaža kot samostojna metoda nima večjih učinkov. Ko pa jo izvajamo, se mora vedno spremljati s kompresijskim bandažiranjem. Priporočamo vsaj 10 dreniranj enkrat na dan do odstranitve edema&#160;<span class="xref">(28,29)</span>. Po vsaki masaži je nujna namestitev nelepljivih kratkoelastičnih povojev&#160;<span class="xref">(1)</span>. V zadnji letih se ta metoda, ki je bila pred leti temeljna, uporablja vedno manj zaradi vprašljivih učinkov&#160;<span class="xref">(28,29)</span>.</p>
			<h1 class="recomend-II">Priporočilo&#9;IIb</h1>
			<p class="recomend">Pri bolnikih z L je smiselna ročna limfna drenaža le, kadar kompresijsko zdravljenje s kratkoelastičnimi povoji ni možno.</p>
			<p>Koža bolnikov z L je suha in luščeča se, kar še dodatno poslabša kompresijsko zdravljenje. Zaradi tega ter izgube elastičnosti in razrasta fibroznega tkiva je nujno potrebna vsakodnevna nega kože<italic class="em"> </italic>z mazili<italic class="em">.</italic> Med vsakodnevnimi opravili morajo bolniki kožo zaščititi s primernimi oblačili.<italic class="em"> </italic>Bolniki morajo zaradi nevarnosti okužb dodatno paziti, da se ne odrgnejo, urežejo, opečejo in ne grejejo oteklega predela. Na udu z oteklino odsvetujemo tudi venepunkcijo in merjenje krvnega tlaka&#160;<span class="xref">(30)</span>.</p>
			<h2><span>6.2 </span>Zdravljenje z zdravili</h2>
			<p>Bolečina pogosto spremlja bolnike z L. Somatsko jo zdravimo z nesteroidnimi antirevmatiki. Šibke opiate dodajamo kot zdravljenje drugotne izbire, po potrebi pa močne opiate same ali v kombinaciji. Za blaženje nevropatske bolečine svetujemo antidepresive, antikonvulzive, lokalne anestetike, lahko v kombinaciji z drugimi analgetiki&#160;<span class="xref">(9)</span>.</p>
			<p>Akutna vnetja zahtevajo takojšnje sistemsko antibiotično zdravljenje z antibiotiki širokega spektra dva tedna. Ob ponavljajočih se erizipelih svetujemo preprečevalno antibiotično zdravljenje leto dni ali več.</p>
			<p>Klinične študije so potrdile učinkovitost dodatnega zdravljenja bolnikov z L s flavonoidi, manj prepričljivo pa z benzopironi&#160;<span class="xref">(7,31-33)</span>.</p>
			<p>Diuretike za zdravljenje edema uporabljamo le, kadar gre za kombinirana stanja L z ascitesom, hidrotoraksom in enteropatijami z izgubo proteinov, vendar jih odmerjamo previdno, saj lahko sicer povzročajo tekočinska in elektrolitska neravnovesja&#160;<span class="xref">(7)</span>. Z diuretiki L ne moremo odpraviti.</p>
			<p>Antiparazitiki (albendazol, ivermectin, karbamazin) se uporabljajo za odstranjanje mikrofilarij iz krvnega obtoka pri filariazi&#160;<span class="xref">(7)</span>.</p>
			<h2><span>6.3 </span>Splošni ukrepi</h2>
			<h3><span>6.3.1 </span>Vadba</h3>
			<p>Primerno vadbo prilagodimo bolnikovemu načinu življenja. Odsvetujejo se športi, pri katerih je možnost poškodb velika. Priporočajo se hoja, plavanje in kolesarjenje&#160;<span class="xref">(6)</span>.</p>
			<h3><span>6.3.2 </span>Rehabilitacija</h3>
			<p>Psihosocialna rehabilitacija mora biti sestavni del programa za izboljšanje kakovosti življenja bolnikov z L&#160;<span class="xref">(7,33)</span>.</p>
			<h3><span>6.3.3 </span>Kineziterapija</h3>
			<p>Kineziterapija s trakovi, ki stimulira apsorpcijo limfe v prekolektorje z izvajanjem gradienta pritiska se je v zadnjem času ponovno uveljavila. Uporabljamo jo na predelih otekline ali pri stanjih, kjer je drugačno zdravljenje težko izvajati ali zanj obstajajo zadržki&#160;<span class="xref">(34)</span>.</p>
			<h2><span>6.4 </span>Kirurško zdravljenje</h2>
			<p>Kirurško zdravljenje obsega mikrooperacije na limfnem žilju z vzpostavitvijo anastomoz med veno in limfnim kolektorjem (LVA) ali pa mikrokirurško implantacijo bezgavk ali obsežne resekcijske operacije, s katerimi se odstrani limfedemsko, predvsem fibrosklerotično tkivo. Limfni kolektor pri bolnicah z enostranskim L po operacijah karcinoma dojke edem zmanjša za 4,8 % v prvih treh mesecih in za 2 % v enem letu po operaciji. Tudi liposukcije izvajajo pri bolnikih z nevtisljivimi L, ki se zaradi razrasta maščobnega tkiva ne zmanjšajo zadovoljivo s konservativnimi metodami zdravljenja&#160;<span class="xref">(1,5,7,9,10,35-38)</span>. Z operacijo je treba zdraviti limfangiosarkom. Vse druge indikacije za operacijo so relativne&#160;<span class="xref">(19)</span> in se zanje odločamo individualno.</p>
			<p>Pred kakršnimkoli zdravljenjem moramo oceniti prostornino otekline, kar ponovimo po končanem zdravljenju in redno obdobno spremljamo, saj povečanje prostornine uda za 5 % že pomeni razvoj L, ko moramo ponovno začeti zdravljenje&#160;<span class="xref">(39)</span>.</p>
			<p>V zdravljenju L je treba bolnika po operacijah zaradi malignoma poučiti, kako L prepozna in kakšni so ukrepi za preprečevanje nastanka oziroma slabšanja otekline&#160;<span class="xref">(40)</span>.</p>
			<h1 class="recomend-II">Priporočilo&#9;IIb&#160;C</h1>
			<p class="recomend">Pri bolnicah z L rok stadija III se ob uporabi kompresijskih pripomočkov svetuje cirkumferentna lipektomija (liposukcija).</p>
			<h1><span>7 </span>Zaključek</h1>
			<p>Pri L je pomembno hitro ukrepanje s pravilnim terapevtskim pristopom. Pri sekundarnih L, pri katerih je vzrok nastanka edema bolj ali manj jasen, ob ustrezni anamnezi in pregledu bolnika ni potrebno dodatno diagnosticiranje. Pri edemih nejasne etiologije se odločamo za preiskave selektivno, glede na pridobljene anamnestične podatke in ugotovitve kliničnega pregleda. Pri bolnikih z družinskim pojavljanjem edema ali pri multisistemski prizadetosti pri bolnikih z različnimi sindromi pa vedno pogosteje opravljamo genetsko diagnosticiranje.</p>
		</article>
	</body>
</html>
