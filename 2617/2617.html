<!DOCTYPE html>
<html xmlns="http://www.w3.org/1999/xhtml">
	<head>
		<meta charset="utf-8" />
		<title>2617</title>
	</head>
	<body id="x2617" lang="sl-SI">
		<sidebar id="_idContainer000" class="meta-wrapper">
			<p class="slug"><bold class="strong">@publisher.id:</bold> 2617</p>
			<p class="slug"><bold class="strong">@primary-language</bold><bold class="strong">:</bold> <span class="primary-language">sl</span>, en</p>
			<p class="slug"><bold class="strong">@discipline-en:</bold> Microbiology and immunology, Stomatology, <span class="discipline-en">Neurobiology</span>, Oncology, Human reproduction, Cardiovascular system, Metabolic&#160;and&#160;hormonal&#160;disorders, Public&#160;health (occupational medicine), Psychiatry</p>
			<p class="slug"><bold class="strong">@discipline-sl:</bold> Mikrobiologija in imunologija, Stomatologija, <span class="discipline-sl">Nevrobiologija</span>, Onkologija, Reprodukcija človeka, Srce in ožilje, Metabolne&#160;in&#160;hormonske&#160;motnje, Javno&#160;zdravstvo&#160;(varstvo pri delu), Psihiatrija</p>
			<p class="slug"><bold class="strong">@article-type-en:</bold> Editorial, Original scientific article, <span class="article-type-en">Review article</span>, Short scientific article, Professional article</p>
			<p class="slug"><bold class="strong">@article-type-sl:</bold> Uvodnik, Izvirni znanstveni članek, <span class="article-type-sl">Pregledni znanstveni članek</span>, Klinični primer, Strokovni članek</p>
			<p class="slug"><bold class="strong">@running-header:</bold> <span class="running-header">Tehnike reanimacije obraza glede na trajanje pareze obraznega živca</span></p>
			<p class="slug"><bold class="strong">@reference-sl:</bold> <span class="reference-sl">Zdrav Vestn | november – december 2018 | Letnik 87</span></p>
			<p class="slug"><bold class="strong">@reference-en:</bold> <span class="reference-en">Zdrav Vestn | November – December 2018 | Volume 87</span></p>
		</sidebar>
		<sidebar id="_idContainer001" class="meta-wrapper">
			<p class="aff lang-sl">Klinični oddelek za plastično, rekonstrukcijsko, estetsko kirurgijo in opekline, Kirurška klinika, Univerzitetni klinični center Ljubljana, Ljubljana, Slovenia</p>
			<p class="aff lang-en">Department of Plastic Surgery and Burns, Division of Surgery University Medical Centre Ljubljana, Ljubljana, Slovenia</p>
			<p class="label">Korespondenca/Correspondence:</p>
			<p class="correspondence">Krešimir Božikov, e:&#160;kresimirbozikov@yahoo.com</p>
			<p class="label">Ključne besede:</p>
			<p class="keywords lang-sl">obrazni živec; pareza; rekonstrukcija; reanimacija obraza; plastična kirurgij</p>
			<p class="label">Key words:</p>
			<p class="keywords lang-en">facial nerve; palsy; reconstruction; facial reanimation; plastic surgery</p>
			<p class="history">Prispelo: 9. 5. 2017 Sprejeto: 12. 2. 2018</p>
		</sidebar>
		<article>
			<h1 class="title lang-sl">Tehnike reanimacije obraza glede na trajanje pareze obraznega živca</h1>
			<h1 class="title lang-en" lang="en-US">Facial reanimation techniques with reference to the duration of facial palsy</h1>
			<p class="author" lang="en-US"><span class="given-name"><a id="_idTextAnchor000"></a>Ana Katarina</span> <span class="surname">Vujkovac</span>, <span class="given-name">Krešimir</span> <span class="surname">Božikov</span></p>
			<h1 class="abs">Izvleček</h1>
			<p class="abs">Pareza obraznega živca ima lahko za bolnika hude posledice, ki se kažejo kot iznakaženost obraza, in funkcionalne motnje, ki kot take vplivajo tudi na duševno zdravje. Zdravljenje pareze je odvisno od vzroka zanjo. Ob ugotovitvi, da je pareza dokončna in izboljšanja ni pričakovati, se v plastični in rekonstruktivni kirurgiji poslužujemo različnih tehnik reanimacije obraza.</p>
			<p class="abs">Za katere posege se bomo odločili, je ključnega pomena obdobje trajanja pareze, ki ga delimo na akutno, intermediarno in kronično. Glede na ta podatek se odločamo, kateri rekonstruktivni poseg je za bolnika najbolj primeren in pri katerem lahko pričakujemo najboljši rezultat. V članku so tehnike reanimacije za vsako obdobje natančno opisane.</p>
			<p class="abs">Pri nas je bilo v obdobju med letoma 2008 in 2017 na Kliničnem oddelku za plastično, rekonstruktivno in estetsko kirurgijo in opekline UKC Ljubljana zaradi pareze obraznega živca obravnavanih 66 bolnikov, pri katerih so bili opravljeni opisani posegi. V članku je tudi predstavljena naša dosedanja statistika.</p>
			<p class="abs">Poleg pravilne izbire in izvedbe kirurškega posega je pri parezi obraznega živca potrebno poudariti predvsem pomembnost zgodnje prepoznave in napotitve bolnikov v usmerjene specialistične centre, kjer so deležni individualne in celostne obravnave.</p>
			<h1 class="abs">Abstract</h1>
			<p class="abs">Facial palsy can have extensive consequences for the patient mainly due to facial disfigurement and functional impairment, which can both, in turn, affect psychical health. The treatment of facial palsy depends greatly on the underlying cause; when we confirm that the palsy is final and we cannot expect improvement of the nerve function, we subsequently turn to plastic and reconstructive surgery for facial reanimation techniques.</p>
			<p class="abs">The choice of procedures and techniques depends on the duration of facial palsy, which can be divided into three periods: acute, intermediate and chronic. Depending on this data, we decide which reconstructive procedure is the most suitable for our patient and which can offer the best possible result. The techniques are described in detail in this article.</p>
			<p class="abs">Between the years 2008 and 2017 we surgically treated 66 patients with facial palsy who underwent the described procedures at KOPREKO of the University Medical Centre Ljubljana . Our statistic is also included in this article.</p>
			<p class="abs">Besides the correct choice and performance of the surgical technique, it is of utmost importance that facial palsy is recognised early and referred to a specialised centre that can provide an individual and integrated treatment.</p>
			<p class="cite-as"><bold class="strong">Citirajte kot/</bold><bold class="strong">Cite as:</bold> Vujkovac AK, Božikov K. [Facial reanimation techniques with reference to the duration of facial palsy]. Zdrav Vestn. 2018;87(11–12):557–68.</p>
			<p class="doi"><bold class="strong">DOI:</bold> 10.6016/ZdravVestn.2617</p>
			<h1><span>1 </span>Uvod</h1>
			<p>Obrazni živec (<italic class="em">lat.</italic> <italic class="em">nervus facialis</italic>) ima kompleksno in raznoliko funkcijo. Ne le, da motorično oživčuje obrazne izrazne mišice, njegovo popolno delovanje je nepogrešljivo tudi pri zaščiti roženice, prehodu zraka skozi nos, artikulaciji govora in obrazni simetriji. Bolniki z obrazno parezo imajo tako težave z zapiranjem očesa, pogosto pa je pri njih prizadeto tudi izločanje solz, kar lahko privede do trajne okvare roženice. Zmanjšana je tudi funkcija ustnega sfinktra, kar se kaže kot slabše razumljiv govor in iztekanje sline iz ustnega kota. Prav tako ne morejo izražati čustev. To je lastnost, na podlagi katere se človek loči od ostalih živalskih vrst.</p>
			<p>Zaradi obrazne iznakaženosti je pareza obraznega živca povezana s hudo družbeno stigmo in lahko vodi do psihičnih neravnovesij. Pri bolnikih se kaže povečana incidenca depresije, socialne osamitve in nizke samopodobe&#160;<span class="xref">(1)</span>.</p>
			<h1><span>2 </span>Etiologija</h1>
			<p>Parezo obraznega živca lahko razdelimo na dve ločeni entiteti: pridobljeno in prirojeno.</p>
			<p>Za pridobljeno parezo obstaja več vzrokov, v največji meri pa se pojavlja v obliki idiopatske Bellove pareze, ki predstavlja do kar 70 % vseh primerov&#160;<span class="xref">(2)</span>. Travmatske poškodbe živca so po pogostosti na drugem mestu, večinoma kot posledica zloma temporalne kosti pri visoko-energijskih avtomobilskih nesrečah. Raztrganine in vbodne rane prav tako lahko kažejo na poškodbo obraznega živca, vendar pogosteje prizadenejo le posamezno vejo. Obrazna pareza je lahko tudi posledica tumorja oziroma se pojavi zaradi iatrogene poškodbe po odstranitvi le-tega&#160;<span class="xref">(3)</span>. Rekonstrukcijski posegi reanimacije obraza so najpogostejši ravno pri tovrstnih bolnikih. Parezo lahko sprožijo tudi virusne in bakterijske okužbe. Obojestranska prizadetost se pogosteje pojavlja pri okužbi s spiroheto <italic class="em">Borrelio burgdorferi</italic>, ki jo prenašajo klopi in je pri nas endemična. Prirojene pareze obraznega živca so redke in predstavljajo manj kot 1 % vseh primerov&#160;<span class="xref">(4)</span>.</p>
			<h1><span>3 </span>Rekonstruktivni posegi reanimacije obraza</h1>
			<p>Kadar do povrnitve funkcije obraznega živca ne pride ali pa je ta nepopolna, lahko z rekonstruktivnimi posegi ponovno dosežemo delovanje obrazne mimike. Cilji rekonstrukcije so predvsem ohranjanje funkcije ust, sposobnost zapiranja oči, statična simetrija obraza in zmožnost spontanega ali hotenega nasmeha. Za posege se odločimo čimprej, takoj ko je jasno, da do spontane regeneracije živca ne bo prišlo.</p>
			<p>Rekonstruktivne posege po parezi obraznega živca lahko razdelimo v 3 kronološka obdobja: akutno, intermediarno in kronično. Tehnike reanimacije so odvisne predvsem od trajanja same pareze&#160;<span class="xref">(5,6)</span>.</p>
			<div>
				<div id="_idContainer003" class="figure-wrapper">
					<p><img src="2617-web-resources/image/zdravvestn-2617-sl-01.jpg" alt="" /></p>
					<p class="caption"><bold class="blue">Slika 1:</bold> 46-letna bolnica s parezo obraznega živca pred in po rekonstrukciji s hipogloso – t. i. facialnim presadkom jump.</p>
				</div>
			</div>
			<h2><span>3.1 </span>Akutno obdobje (do 3 tedne)</h2>
			<p>Zgodnja rekonstrukcija obraznega živca je značilna pri travmatskih poškodbah, najpogosteje pri zlomih temporalne kosti. Druga skupina stanj, ki zahteva hitro kirurško oskrbo, je iatrogene narave; zgodnja rekonstrukcija tako pride v poštev tudi ob nepopravljivih poškodbah živca pri operaciji tumorja obušesne žleze slinavke ter nekoliko manj pri resekciji znotrajlobanjskih tumorjev.</p>
			<p><bold class="strong">Direktni šiv</bold><bold class="strong"> živca (primarna nevrorafija)</bold> se lahko opravi, kadar sta oba konca živca ostro prekinjena. Konca je potrebno poiskati ter ju zašiti brez tenzije. Najboljši rezultat dobimo, kadar to storimo v prvih 72 urah po poškodbi, ko je distalne konce še možno najti med operacijo z električno stimulacijo. Nekatere študije pa kažejo celo na to, da je zadovoljiv rezultat mogoče doseči v prvih dveh tednih od nastanka pareze&#160;<span class="xref">(7,8)</span>.</p>
			<p>Kadar obstaja med obema koncema živca več kot 1 centimeter razdalje in bi direktni šiv povzročil preveč tenzije, se za zapolnitev vrzeli uporabi <bold class="strong">premostitveni živčni presadek</bold>. Za živčne presadke se najpogosteje uporabljajo senzorični živci, kot so veliki avrikularni živec (<italic class="em">lat.</italic> <italic class="em">nervus </italic><italic class="em">auricularis magnus</italic>), suralni živec (<italic class="em">lat.</italic> <italic class="em">nervus suralis</italic>) in kožni živci podlakti (<italic class="em">lat.</italic> <italic class="em">nervi antebrachii cutaneii</italic>). Pri tej tehniki številne živčne presadke sešijemo skupaj, tako da je kaliber donorskega živca v prerezu enak prejemnemu&#160;<span class="xref">(9)</span><span class="xref">.</span></p>
			<div>
				<div id="_idContainer005" class="figure-wrapper">
					<p><img src="2617-web-resources/image/zdravvestn-2617-sl-02.jpg" alt="" /></p>
					<p class="caption"><bold class="blue">Slika 2:</bold> Skica hipogloso-facialnega presadka ‚jump‘.</p>
				</div>
			</div>
			<h2><span>3.2 </span>Srednje oz. prehodno obdobje (od 3 tednov do 2 let)</h2>
			<p>Vrsto tehnik je mogoče uporabiti v srednjem obdobju od nastanka pareze. Te so primerne za bolnike brez funkcionalnega proksimalnega krna obraznega živca. V primeru, ko se je živec v celoti ohranil, vendar zaradi natezne poškodbe ne deluje, je potrebno počakati na morebitno regeneracijo, zato se po potrebi rekonstrukcije poslužujemo šele v kasnejšem obdobju.</p>
			<p>Najširše prepoznana tehnika je tako imenovana <bold class="strong">hipogloso-facialna anastomoza</bold>&#160;<span class="xref">(10,11)</span>. Klasična operacija se je posluževala v celoti prekinjenega podjezičnega živca (<italic class="em">lat.</italic> <italic class="em">nervus </italic><italic class="em">hypoglossus</italic>), ki se je nato všil na distalne dele obraznega živca. Zaradi hude iznakaženosti, ki je ob tem nastala (znaki so se kazali kot hemiatrofija jezika, težave z govorom in požiranjem), je ta tehnika v 90. letih 20. stoletja doživela številne izpopolnitve. Namesto celotnega podjezičnega živca se pri novejših tehnikah uporabi zgolj ena tretjina, ki se všije na obrazni živec&#160;<span class="xref">(1</span><span class="xref">2,13)</span><span class="xref">.</span> Še novejša modifikacija pa vključuje uporabo živčnega presadka med podjezičnim in obraznim živcem&#160;<span class="xref">(14-17)</span><span class="xref">.</span> Presadki so taki, kot se uporabljajo pri premostitvenih tehnikah v zgodnji fazi rekonstrukcij. Gib dviga ustnega kota se tako omogoči ob premiku jezika v točno določeno smer. Okochi je s sodelavci prišel do spoznanja, da se lahko nadpovprečni rezultati pričakujejo, kadar poseg opravimo v prvih 6 mesecih po nastanku pareze&#160;<span class="xref">(16)</span>.</p>
			<div>
				<div id="_idContainer007" class="figure-wrapper">
					<p><img src="2617-web-resources/image/zdravvestn-2617-sl-03.jpg" alt="" /></p>
					<p class="caption"><bold class="blue">Sliki 3</bold><bold class="blue">:</bold> 51-letni bolnik pred in po rekonstrukciji s prostim režnjem <italic class="em">m. latissimus dorsi</italic> za ustni kot ter mini temporalisom za oko.</p>
				</div>
			</div>
			<p><bold class="strong">Masetero-facialna anastomoza </bold>je druga tehnika, ki predstavlja učinkovit način za povrnitev hotenega nasmeha. Ta tehnika je prav tako uporabna pri zelo proksimalni prizadetosti živca, kjer proksimalni krn ni na voljo, distalni konci živca pa so še ohranjeni&#160;<span class="xref">(18)</span>.</p>
			<p>Distalni del motorične veje mišice žvekalke (<italic class="em">lat.</italic> <italic class="em">musculus masseter</italic>), ki je del trivejnega živca (<italic class="em">lat.</italic> <italic class="em">nervus trigeminus</italic>), se uporabi kot donor ter prišije na distalne konce obraznega živca, navadno na bukalne veje. Sprva morajo bolniki ugrizniti, da se nasmehnejo, vendar se z vajami spontanost nasmeha lahko povrne. Opisana tehnika daje naravne rezultate in možnost povrnjenega spontanega nasmeha zaradi prekrivajočih regij motoričnega korteksa obeh živcev – živčna aktivacija ima namreč podoben vzorec za nasmeh kot za ugriz&#160;<span class="xref">(19-22)</span>.</p>
			<div>
				<div id="_idContainer009" class="figure-wrapper">
					<p><img src="2617-web-resources/image/zdravvestn-2617-sl-04.jpg" alt="" /></p>
					<p class="caption"><bold class="blue">Slika 4:</bold> Del mišice <italic class="em">m. latissimus dorsi</italic> za rekonstrukcijo ustnega kota.</p>
				</div>
			</div>
			<p>T.i. <bold class="strong">poseg babysitter</bold> (<italic class="em">angl.</italic> varuška) je kombinacija delnega bodisi hipoglosalnega ali maseteričnega prenosa, in čezobraznega živčnega presadka (<italic class="em">angl.</italic> cross facial nerve grafting, CFNG) v eni operaciji. Gre torej za nadgradnjo enojne inervacije prizadetih mišic z dvojno inervacijo. Ime posega izhaja iz funkcije hipoglosnega oziroma maseteričnega živca, ki v tem primeru ‚pazita‘ na obrazne mišice, katerim nudita oživčenje ter tako preprečujeta njihovo atrofijo in s tem neuporabnost – CFNG namreč potrebuje dlje časa, da prične delovati.</p>
			<p>Prej opisanima operacijama hipogloso-facialne oziroma masetero-facialne anastomoze pri tem posegu tako dodamo še dodatno živčno povezavo, in sicer med bukalno vejo delujoče strani obraznega živca ter nedelujočim obraznim živcem prizadete strani – CFNG. Za premostitev razdalje med obema obraznima živcema uporabimo dolg živčni presadek suralnega živca. Ta poseg omogoča močne hotene obrazne gibe, kot posledico hipogloso- oz. masetero-facialne povezave. Nudi spontanost, ki jo zagotovi CFNG&#160;<span class="xref">(23,24)</span>. CFNG lahko izvedemo tudi kot samostojno dvostopenjsko operacijo, pri kateri v prvem koraku povežemo nepoškodovani obrazni živec s suralnim presadkom, preko katerega poteka regeneracija, v kasnejšem obdobju pa izvedemo sekundarne nevrorafije v kombinaciji s prostimi prenosi mišic&#160;<span class="xref">(14,25,26,27)</span>.</p>
			<h2><span>3.3 </span>Kronično obdobje (več kot 2 leti)</h2>
			<p>V tem obdobju operiramo bolnike, ki niso bili v primernem času napoteni v specialistično ambulanto, ter bolnike, pri katerih se je pričakovalo spontano okrevanje, vendar do le-tega ni prišlo. Po preteku dveh let od nastanka pareze posegi ponovnega oživčevja nedelujočih obraznih mišic niso več smiselni, saj mišice zaradi dolgotrajne neaktivnosti postanejo nefunkcionalne. Majhen delež v tem obdobju so tudi bolniki s prirojeno parezo (tudi v sklopu sindromov).</p>
			<p>Posege, ki jih opravljamo pri parezah, ki trajajo več kot dve leti, delimo na dinamične in statične&#160;<span class="xref">(14)</span>. <bold class="strong">Dinamične rekonstrukcije</bold> zahtevajo tehnike prenosa mišic iz drugih delov obraza ali telesa za povrnitev mimike nedelujočih obraznih mišic. Cilj teh posegov je povrnitev hotenega ali spontanega nasmeha ter zmožnost popolnega zapiranja oči.</p>
			<p>Pri <bold class="strong">področnem prenosu mišic</bold> za reanimacijo obraza uporabljamo bližnje mišice, katerim premaknemo narastišče, prehranjevanje, oživčevje pa ohranimo. Najpriročnejša je senčnična mišica (<italic class="em">lat.</italic> <italic class="em">musculus temporalis</italic>). Uporabljamo jo lahko za dvig ustnega kota ali za zapiranje oči. Pri transpoziciji dviga ustnega kota se celotna mišica ali njen del premesti do ustne komisure. To se naredi na ortodromen način (tj. v smeri poteka normalnih živčnih vlaken), tako da se izognemo polnosti nad zigomatičnim lokom ter luknji na odjemnem mestu&#160;<span class="xref">(28)</span><span class="xref">.</span> To tehniko je populariziral Daniel Labbé&#160;<span class="xref">(29)</span><span class="xref">.</span> Vektor prenešene mišice je v tem primeru sila podoben vektorju originalnih, prizadetih mišic, kar daje bolj naraven videz ter višjo raven zadovoljstva pri bolnikih. Temporalna mišica se prav tako lahko uporabi za korekcijo lagoftalmusa, kjer je prednostno na mestu zaščita oči. Tehnika temporalne mioplastike je doživela že več modifikacij in izboljšav; v minimalno invazivnih primerih se na primer lahko uporabi le kita temporalne mišice&#160;<span class="xref">(30-32)</span>.</p>
			<p>Tehnika, ki je v zatonu, je prenos dela mišice žvekalke. Mišica pred posegom ne sme kazati znakov atrofije ali primanjkljajev v trigeminalnem oživčenju. Sprednji del mišice se resecira ter se skozi podkožni kanal na novo všije v robove ustne komisure. Ta tehnika nudi takojšnjo podporo in krčenje mišice, vendar je manj priporočljiva kot tehnika s temporalno mišico zaradi bolj lateralnega vektorja vleka&#160;<span class="xref">(33-34)</span>.</p>
			<p>V zadnjih letih je prišlo do velikih izboljšav na področju <bold class="strong">prostega prenosa funkcionalnih mišic</bold>. Standardni dvostopenjski poseg CFNG ter prosti prenos mišice v pozni fazi je namenjen za mlajše osebe oz. otroke. Mišice, ki jih v tem primeru uporabimo, so najpogosteje sloka mišica (<italic class="em">lat.</italic> <italic class="em">musculus gracilis</italic>), široka hrbtna mišica (<italic class="em">lat.</italic> <italic class="em">latissimus dorsi</italic>) ali mala prsna mišica (<italic class="em">lat.</italic> <italic class="em">pectoralis minor</italic>)&#160;<span class="xref">(24,35)</span>.</p>
			<p>Pri odraslih, pri katerih dvostopenjski funkcionalni prenos mišice daje slabše rezultate zaradi s starostjo povezanega upada števila aksonov v živcih, se opravlja poseg prostega mišičnega prenosa z dvojno inervacijo. Poleg CFNG, ki zagotovi spontanost nasmeha, se zaradi nizkega števila aksonov napravi še dodatna inervacija z descendentno motorično vejo masetra, ki ima trikrat več aksonov, vendar zagotavlja le hoteni nasmeh&#160;<span class="xref">(36,37)</span>. Z obema posegoma dosežemo komplementarni učinek med močjo in spontanostjo nasmeha. Prej opisani dvostopenjski poseg funkcionalnega prenosa mišice z dvojnim oživčevjem nekateri kirurgi izvajajo v eni sami fazi. V tem primeru služi povezava med mišico in masetrom kot t. i. ‚babysitter‘ za CFNG, ki potrebuje dalj časa za regeneriranje&#160;<span class="xref">(38)</span>.</p>
			<p><bold class="strong">Statične tehnike</bold> obrazne reanimacije so primerne za starejše bolnike z več boleznimi in s slabo napovedjo izida, ki niso primerni za dinamične rekonstrukcije. Te tehnike so usmerjene v zaščito roženice, izboljšanje grizenja ter govora in povrnitev obrazne simetrije v statičnem položaju&#160;<span class="xref">(39,40)</span>. Opcij je veliko in vključujejo: dvig obrvi, posege na zgornji in spodnji veki, ritidektomijo, miektomije ter vbrizganje <italic class="em">toxina</italic> <italic class="em">botulinum </italic>ter namestitev nekaterih vsadkov&#160;<span class="xref">(25)</span>.</p>
			<h1><span>4 </span>Reanimacija obraza na Kliničnem oddelku za plastično kirurgijo in opekline (KOPREKO) UKC Ljubljana</h1>
			<p>Na KOPREKO smo med letoma 2008 in 2017 opravili rekonstrukcije pri 66 bolnikih s parezo obraznega živca. Večino bolnikov (60) je operiral starejši avtor članka. Skupno smo opravili 176 rekonstrukcijskih posegov. V statistiko niso vključeni bolniki, ki so bili obravnavani v akutnem obdobju po poškodbi obraznega živca, pri katerih je bil opravljen poseg neposrednega šiva živca z ali brez dodatka živčnega presadka. 15 (23 %) bolnikov je bilo operiranih v srednjem obdobju po nastanku pareze, večina – 51 (77 %) – pa je bila operirana v poznem obdobju. Najpogostejši vzrok za parezo so bili možganski tumorji (72 %). <span class="ref-table">Tabel</span><span class="ref-table">a 1</span> prikazuje posege reanimacije ustnega kota glede na obdobje po nastanku pareze.</p>
			<div>
				<div id="_idContainer010" class="table-wrapper">
					<p class="caption"><bold class="blue">Tabela 1:</bold> Prikaz posegov ustnega kota.</p>
					<table id="table001" class="table">
						<colgroup>
							<col />
							<col />
							<col />
							<col />
							<col />
						</colgroup>
						<thead>
							<tr class="table">
								<td class="table th" colspan="5">
									<p class="tbl-fig_th">Korekcije ustnega kota</p>
								</td>
							</tr>
						</thead>
						<tbody>
							<tr class="table">
								<td class="table th-sub tr">
									<p class="tbl-fig_th">Obdobje</p>
								</td>
								<td class="table th-sub tr">
									<p class="tbl-fig_th">Poseg</p>
								</td>
								<td class="table th-sub tr">
									<p class="tbl-fig_th">Tip posega</p>
								</td>
								<td class="table th-sub tr">
									<p class="tbl-fig_th">Število</p>
								</td>
								<td class="table th-sub tr">
									<p class="tbl-fig_th">Povprečni kazalec Smile excursion score&#160;<span class="xref">(41)</span></p>
								</td>
							</tr>
							<tr class="table">
								<td class="table tr" rowspan="3">
									<p>Srednje</p>
								</td>
								<td class="table tr">
									<p>Hipogloso-facialna anastomoza</p>
								</td>
								<td class="table tr">
									<p>dinamični</p>
								</td>
								<td class="table tr">
									<p class="right">7</p>
								</td>
								<td class="table tr">
									<p class="right">3,7</p>
								</td>
							</tr>
							<tr class="table">
								<td class="table tr">
									<p>Masetero-facialna anastomoza</p>
								</td>
								<td class="table tr">
									<p>dinamični</p>
								</td>
								<td class="table tr">
									<p class="right">3</p>
								</td>
								<td class="table tr">
									<p class="right">3,3</p>
								</td>
							</tr>
							<tr class="table">
								<td class="table tr">
									<p>Fascia lata</p>
								</td>
								<td class="table tr">
									<p>statični</p>
								</td>
								<td class="table tr">
									<p class="right">5</p>
								</td>
								<td class="table tr">
									<p class="right">/</p>
								</td>
							</tr>
							<tr class="table">
								<td class="table tr" rowspan="5">
									<p>Pozno</p>
								</td>
								<td class="table tr">
									<p>Regionalni prenos temporalne mišice po Labbéju</p>
								</td>
								<td class="table tr">
									<p>dinamični</p>
								</td>
								<td class="table tr">
									<p class="right">5</p>
								</td>
								<td class="table tr">
									<p class="right">4</p>
								</td>
							</tr>
							<tr class="table">
								<td class="table tr">
									<p>Regionalni prenos masetrne mišice</p>
								</td>
								<td class="table tr">
									<p>dinamični</p>
								</td>
								<td class="table tr">
									<p class="right">1</p>
								</td>
								<td class="table tr">
									<p class="right">3</p>
								</td>
							</tr>
							<tr class="table">
								<td class="table tr">
									<p>Prosti prenos funkcionalnih mišic + CFNG</p>
								</td>
								<td class="table tr">
									<p>dinamični</p>
								</td>
								<td class="table tr">
									<p class="right">13</p>
								</td>
								<td class="table tr">
									<p class="right">3,1</p>
								</td>
							</tr>
							<tr class="table">
								<td class="table tr">
									<p>Fascia lata</p>
								</td>
								<td class="table tr">
									<p>statični</p>
								</td>
								<td class="table tr">
									<p class="right">15</p>
								</td>
								<td class="table tr">
									<p class="right">/</p>
								</td>
							</tr>
							<tr class="table">
								<td class="table tr">
									<p>Palmaris longus</p>
								</td>
								<td class="table tr">
									<p>statični</p>
								</td>
								<td class="table tr">
									<p class="right">1</p>
								</td>
								<td class="table tr">
									<p class="right">/</p>
								</td>
							</tr>
						</tbody>
					</table>
				</div>
			</div>
			<p>Kot merilo uspešnosti dinamičnih operacijskih posegov smo uporabili lestvico Chuangov Smile excursion score, ki uspešnost ocenjuje od 0 do 4&#160;<span class="xref">(41)</span>. Od 10 bolnikov, ki so imeli opravljene prej omenjene dinamične posege v srednjem obdobju, je imelo dober rezultat hotenega nasmeha 8 bolnikov (Smile excursion score 4). Pri 2 bolnikih smo kasneje zaradi slabega rezultata opravili prosti prenos funkcionalne mišice za dvig ustnega kota. Nadalje smo 5 bolnikom, ki so bili stari med 66 in 73 let, opravili statično metodo dviga ustnega kota.</p>
			<p>Med bolniki, ki so bili obravnavani v poznem – kroničnem obdobju po nastanku pareze, je bilo 19 primernih za dinamično rekonstrukcjio ustnega kota (<span class="ref-table">Tabel</span><span class="ref-table">a 1</span>). Pri vseh bolnikih z Labbéjevo tehniko prenosa temporalne mišice je bil rezultat po operaciji dober (Smile excrusion score 4), medtem ko je bil pri prostem prenosu mišic rezultat nasmeha dober pri 6 bolnikih, pri 6 pa srednji (Smile excursion score 2 do 3). Pri enem bolniku prosto prenešena mišica <italic class="em">m.</italic> <italic class="em">gracilis </italic>ni delovala in smo se odločili za ponovni prosti prenos iste mišice iz druge noge.</p>
			<p>Temporalno mišico za zapiranje oči smo pri bolnikih v srednjem obdobju prenesli v 12 primerih, v kroničnem pa v 28 primerih (<span class="ref-table">Tabel</span><span class="ref-table">a 2</span>).</p>
			<div>
				<div id="_idContainer011" class="table-wrapper">
					<p class="caption"><bold class="blue">Tabela 2:</bold> Prikaz posegov za korekcijo očesne reže.</p>
					<table id="table002" class="table">
						<colgroup>
							<col />
							<col />
							<col />
							<col />
							<col />
						</colgroup>
						<thead>
							<tr class="table">
								<td class="table th" colspan="5">
									<p class="tbl-fig_th">Korekcije očesne reže</p>
								</td>
							</tr>
						</thead>
						<tbody>
							<tr class="table">
								<td class="table th-sub tr">
									<p class="tbl-fig_th">Obdobje</p>
								</td>
								<td class="table th-sub tr">
									<p class="tbl-fig_th">Poseg</p>
								</td>
								<td class="table th-sub tr">
									<p class="tbl-fig_th">Tip posega</p>
								</td>
								<td class="table th-sub tr">
									<p class="tbl-fig_th">Število</p>
								</td>
								<td class="table th-sub tr">
									<p class="tbl-fig_th">Popolno zapiranje očesa</p>
								</td>
							</tr>
							<tr class="table">
								<td class="table tr" rowspan="2">
									<p>Srednje</p>
								</td>
								<td class="table tr">
									<p>Prenos temporalne mišice</p>
								</td>
								<td class="table tr">
									<p>dinamični</p>
								</td>
								<td class="table tr">
									<p>12</p>
								</td>
								<td class="table tr">
									<p>9</p>
								</td>
							</tr>
							<tr class="table">
								<td class="table tr">
									<p>Kantoplastika</p>
								</td>
								<td class="table tr">
									<p>statični</p>
								</td>
								<td class="table tr">
									<p>3</p>
								</td>
								<td class="table tr">
									<p>3</p>
								</td>
							</tr>
							<tr class="table">
								<td class="table tr" rowspan="2">
									<p>Pozno</p>
								</td>
								<td class="table tr">
									<p>Prenos temporalne mišice</p>
								</td>
								<td class="table tr">
									<p>dinamični</p>
								</td>
								<td class="table tr">
									<p>28</p>
								</td>
								<td class="table tr">
									<p>21</p>
								</td>
							</tr>
							<tr class="table">
								<td class="table tr">
									<p>Kantoplastika</p>
								</td>
								<td class="table tr">
									<p>statični</p>
								</td>
								<td class="table tr">
									<p>12</p>
								</td>
								<td class="table tr">
									<p>10</p>
								</td>
							</tr>
						</tbody>
					</table>
				</div>
			</div>
			<p>Pri 12 bolnikih je bila opravljena dodatna transpozicija temporalne mišice za zapiranje očesa. Popolno zapiranje očesa je doseglo 9 bolnikov, pri 3 je bil po operaciji še vedno izražen minimalni lagoftalmus.</p>
			<p>Starejši bolniki so bili deležni statičnih tehnik popravila asimetrije obraza, ki so vključevali še ostale statične posege (facelift, midface lift, brow lift, blefaroplastika, ipd.).</p>
			<p>V splošni razdelitvi posegov so statične rekonstrukcije bolj uspešne, kar se kaže v <span class="ref-table">Tabel</span><span class="ref-table">i 3</span>.</p>
			<div>
				<div id="_idContainer012" class="table-wrapper">
					<p class="caption"><bold class="blue">Tabela 3:</bold> Uspešnost posameznih skupin posegov.</p>
					<table id="table003" class="table">
						<colgroup>
							<col />
							<col />
							<col />
						</colgroup>
						<thead>
							<tr class="table">
								<td class="table th" colspan="3">
									<p class="tbl-fig_th">Uspešnost posegov [%]*</p>
								</td>
							</tr>
						</thead>
						<tbody>
							<tr class="table">
								<td class="table tr">
									<p>Dinamična korekcija ustnega kota</p>
								</td>
								<td class="table tr">
									<p class="right">86,3 ± 8,6</p>
								</td>
								<td class="table tr">
									<p class="right">n = 29</p>
								</td>
							</tr>
							<tr class="table">
								<td class="table tr">
									<p>Statična korekcija ustnega kota</p>
								</td>
								<td class="table tr">
									<p class="right">100 ± 0**</p>
								</td>
								<td class="table tr">
									<p class="right">n = 21</p>
								</td>
							</tr>
							<tr class="table">
								<td class="table tr">
									<p>Dinamična korekcija očesne reže</p>
								</td>
								<td class="table tr">
									<p class="right">75,0 ± 13,6</p>
								</td>
								<td class="table tr">
									<p class="right">n = 40</p>
								</td>
							</tr>
							<tr class="table">
								<td class="table tr">
									<p>Statična korekcija očesne reže</p>
								</td>
								<td class="table tr">
									<p class="right">87,0 ± 17,8</p>
								</td>
								<td class="table tr">
									<p class="right">n = 15</p>
								</td>
							</tr>
						</tbody>
					</table>
					<p class="legend">*navedene vrednosti so v % s 95-odstotnim intervalom zaupanja</p>
					<p class="legend">** Pri vseh bolnikih, ki so imeli opravljen omenjeni poseg, je prišlo do izboljšanja simetrije ustnega kota po operaciji. Naprednih meril za določitev uspešnosti pri teh posegih nismo uporabljali, saj jih izvajamo v primeru, ko so vse ostale možnosti izčrpane.</p>
				</div>
			</div>
			<p>Zaradi zahtevnosti posegov se kot pri vsaki vrsti operacije tudi tukaj v nizkem deležu pojavljajo zapleti. Ti so najpogosteje vnetja, hematomi ter nefunkcionalnost mišičnega presadka. Pri nas smo imeli teh zapletov celokupno 5, od tega 2 hematoma po operaciji, 2 vnetji kirurške rane ter 1 nedelujoči mišični presadek. Zaradi manj optimalnega rezultata pri zapiranju očesa je potrebovalo revizijo temporalne zanke 12 bolnikov, pri katerih se je z dodatno operacijo posega zanka bolj zategnila ali sprostila. Pri 1 bolniku so se po operaciji masetero-facialne anastomoze pojavile blage sinknezije; tj. neželeni zgibki mišic ob hotenih premikih obraza.</p>
			<h1><span>5 </span>Razpravljanje</h1>
			<p>V današnjem času so posegi obrazne reanimacije še vedno velik izziv. Opisane tehnike nam nudijo izbiro primerne kirurške obravnave v vsakem obdobju po parezi. S temi posegi želimo zmanjšati funkcionalne pomanjkljivosti in povrniti ter izboljšati estetski videz. Vendar rezultat ni vedno le posledica pravilno izbranega posega, temveč je odvisen tudi od regeneracije perifernih živcev ter plastičnosti možganov za priučitev novih gibov. Multidisciplinarni pristop, ki vključuje fizioterapijo ter govorno terapijo, je v fazi rehabilitacije nujen&#160;<span class="xref">(42)</span>.</p>
			<p>Albathi in ostali so pri svoji študiji opazili statistično značilno hitrejše okrevanje z maseteričnimi presadki kot hipoglosnimi&#160;<span class="xref">(43)</span>, Socolovsky s sodelavci pa je primerjal obe tehniki in ugotovil, da so bili končni rezultati pri uporabi maseterskega presadka nekoliko slabši od hipoglosnega, a še vedno zadovoljivi&#160;<span class="xref">(44)</span>. Albahtijeve trditve v naši študiji nismo mogli potrditi, saj zaradi časovnice kontrolnih pregledov nismo lovili natančnega pričetka aktivnosti ponovno oživčenih mišic. Je pa ugotovitev Albahtija v skladu dejstvom, da je pot ponovnega oživčevja pri hipoglosnih presadkih daljša, poleg tega pa je potrebna dvojna živčna anastomoza. Naš pristop k reanimaciji obraznih mišic vedno najprej naslavlja prisoten lagoftalmus, saj je nezmožnost zapiranja oči funkcionalno večja težava kot slabše delujoči ustni sfinkter. Tako vedno, ko ima bolnik težave zaradi lagoftalmusa na prizadeti strani, uporabimo temporalno mišico, da dosežemo hoteni gib zapiranja oči. S tem posegom opredelimo izbor metode za reanimacijo ustnega kota v srednjem obdobju, ko bi sicer lahko uporabili za motorični živec tako hipoglosus kot maseter. Če se je gib stiska zob že uporabil za zapiranje očesa, je naš izbor za dvig ustnega kota hipoglosni živec, pri katerem ne pride do neželenih sinkinezij. ‚jump‘ Glede na naše rezultate kroničnih parez obraznega živca je metoda reanimaicje nasmeha po Labbéju zelo uspešna (glej <span class="ref-table">Tabel</span><span class="ref-table">o 1</span>). Razlog za njeno redkejšo uporabo je v dejstvu, da velikokrat temporalno mišico raje uporabimo za zapiranje očesa. V literaturi se pojavlja kot mišica za korekcijo lagoftalmusa tudi platizma. Ob raziskovanju platizme so ugotovili dobro prekrvljenost in oživčenost, vendar pa ima to slabost, da pojavnost žil in živcev nima tipične anatomske umestitve&#160;<span class="xref">(45)</span>.Pri nas platizme za zapiranje očesa še nismo uporabili.</p>
			<p>Iz naših podatkov je razvidno, da so statične metode rekonstrukcije bolj uspešne od dinamičnih (<span class="ref-table">Tabel</span><span class="ref-table">a 3</span>). Statične rekonstrukcije so tehnično manj zahtevne in izboljšanje, ki ga prinesejo bolniku, je manjše kot pri dinamičnih rekonstrukcijah. Četudi dinamična rekonstukcija ni uspešna, v večini primerov doseže stopnjo uspešne statične rekonstrukcije, zato se je pri vseh bolnikih, pri katerih pričakujemo uspeh z dinamično rekonstrukcijo, vseeno smiselno zanjo odločiti.</p>
			<p>Prihodnost obrazne reanimacije stremi k pridobivanju novih načinov za izboljšanje rezultata z nadgradnjo tehnik ter odkrivanju novih primernih donorskih mišic in živcev.</p>
			<p>Hembd je s sodelavci preučeval anatomsko umeščenost donorskih obraznih živcev pri tehniki CFNG ter njihovo aksonsko breme. Prišli so do zaključka, da se število aksonov dovolj poveča s kratko intraparotidno disekcijo živca. Ta ugotovitev bi lahko vodila do boljših končnih rezultatov&#160;<span class="xref">(46)</span>.</p>
			<p>Za prihodnost je spodbudna tudi študija na podganjih modelih, ki jih je preučeval Abbas s kolegi. Pokazala je, da so nediferencirane celice, pridobljene iz podganjih adipocitov, spodbudile diferenciacijo poškodovanih živčnih celic obraznega živca in s tem pospešile njegovo regeneracijo&#160;<span class="xref">(47)</span>. V prihodnosti se bo uporaba matičnih celic za regeneracijo živcev najverjetneje še razvijala.</p>
			<p>Bolnika se strinjata z objavo članka.</p>
			<h1><span>6 </span>Zaključek</h1>
			<p>Obravnava bolnikov s parezo obraznega živca je kompleksna. Dober multidisciplinarni pristop je ključen za doseganje optimalnih rezultatov. Skupina strokovnjakov, ki se s tem ukvarja, mora biti sestavljena iz subspecializiranega rekonstruktivnega kirurga, fizioterapevta, govornega terapevta ter po potrebi tudi nevrologa in oftalmologa.</p>
			<p>Trenutno je pri posegih obrazne reanimacije najpomembnejši podatek čas od nastanka pareze obraznega živca, saj narekuje, katero tehniko rekonstrukcije bomo izbrali. Bolnike, pri katerih vemo, da regeneracija obraznega živca ni možna oziroma smo prepričani, da je pareza dokončna, bi morali čim prej napotiti v ustanovo, kjer se poglobljeno ukvarjajo s tovrstno patologijo.</p>
			<p>V Sloveniji imamo dobro delujočo pot sodelovanja med specialisti nevrokirurgi in plastiki ter okulisti in plastiki, saj si bolnike s parezo za rekonstruktivne posege redno predstavljamo. Sama operacija je šele začetek rehabilitacije, pri kateri dokončajo delo fizioterapevti in govorni terapevti. Ker je na rezultat potrebno čakati več mesecev in tudi več kot leto dni, je redno spremljanje stanja in spodbujanje bolnika nepogrešljiv del obravnave.</p>
		</article>
	</body>
</html>
