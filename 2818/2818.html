<!DOCTYPE html>
<html xmlns="http://www.w3.org/1999/xhtml">
	<head>
		<meta charset="utf-8" />
		<title>2818</title>
	</head>
	<body id="x2818" lang="sl-SI">
		<sidebar id="_idContainer000" class="meta-wrapper">
			<p class="slug"><bold class="strong">@publisher.id:</bold> 2818</p>
			<p class="slug"><bold class="strong">@primary-language</bold><bold class="strong">:</bold> <span class="primary-language">sl</span>, en</p>
			<p class="slug"><bold class="strong">@discipline-en:</bold> Microbiology and immunology, Stomatology, Neurobiology, Oncology, Human reproduction, <span class="discipline-en">Cardiovascular system</span>, Metabolic&#160;and&#160;hormonal&#160;disorders, Public&#160;health (occupational medicine), Psychiatry</p>
			<p class="slug"><bold class="strong">@discipline-sl:</bold> Mikrobiologija in imunologija, Stomatologija, Nevrobiologija, Onkologija, Reprodukcija človeka, <span class="discipline-sl">Srce in ožilje</span>, Metabolne&#160;in&#160;hormonske&#160;motnje, Javno&#160;zdravstvo&#160;(varstvo pri delu), Psihiatrija</p>
			<p class="slug"><bold class="strong">@article-type-en:</bold> Editorial, Original scientific article, Review article, <span class="article-type-en">Short scientific article</span>, Professional article</p>
			<p class="slug"><bold class="strong">@article-type-sl:</bold> Uvodnik, Izvirni znanstveni članek, Pregledni znanstveni članek, <span class="article-type-sl">Klinični primer</span>, Strokovni članek</p>
			<p class="slug"><bold class="strong">@running-header:</bold> <span class="running-header">Kardionevroablacija pri zdravljenju refleksne nevrokardiogene sinkope</span></p>
			<p class="slug"><bold class="strong">@reference-sl:</bold> <span class="reference-sl">Zdrav Vestn | november – december 2018 | Letnik 87</span></p>
			<p class="slug"><bold class="strong">@reference-en:</bold> <span class="reference-en">Zdrav Vestn | November – December 2018 | Volume 87</span></p>
		</sidebar>
		<sidebar id="_idContainer001" class="meta-wrapper">
			<p class="aff lang-sl"><span class="ref-aff">1</span> Splošna bolnišnica Murska Sobota, Murska Sobota, Slovenija</p>
			<p class="aff lang-sl"><span class="ref-aff">2</span> Klinični oddelek za kardiologijo, Interna klinika, Univerzitetni klinični center Ljubljana, Ljubljana, Slovenija</p>
			<p class="aff lang-sl"><span class="ref-aff">3</span> Dept of Cardiology, Institute for Clinical and Experimental Medicine (IKEM), Prague, Czech Republic</p>
			<p class="aff lang-en"><span class="ref-aff">1</span> General hospital Murska Sobota, Murska Sobota, Slovenia</p>
			<p class="aff lang-en"><span class="ref-aff">2</span> Department of Cardiology, Division of Internal Medicine, University Medical Centre Ljubljana, Ljubljana, Slovenia</p>
			<p class="aff lang-en"><span class="ref-aff">3</span> Dept of Cardiology, Institute for Clinical and Experimental Medicine (IKEM), Prague, Czech Republic</p>
			<p class="label">Korespondenca/Correspondence:</p>
			<p class="correspondence">Petra Novak, e:&#160;petran1023@gmail.com</p>
			<p class="label">Ključne besede:</p>
			<p class="keywords lang-sl">sinkopa; parasimpatična aktivnost; kakovost življenja; kardionevroablacija; ganglij; parasimpatična denervacija</p>
			<p class="label">Key words:</p>
			<p class="keywords lang-en">syncope; parasympathetic activity; quality of life; cardio-neuroablation; ganglion; parasympathetic denervation</p>
			<p class="history">Prispelo: 22. 2. 2018 Sprejeto: 25. 9. 2018</p>
		</sidebar>
		<article>
			<h1 class="title lang-sl">Kardionevroablacija pri zdravljenju refleksne nevrokardiogene sinkope – prikaz primera</h1>
			<h1 class="title lang-en" lang="en-US">Cardioneuroablation as a treatment for reflex neurocardiogenic syncope – case report</h1>
			<p class="author" lang="en-US"><span class="given-name"><a id="_idTextAnchor000"></a>Petra</span> <span class="surname">Novak</span>,<sup class="sup">1</sup> <span class="given-name">Bor</span> <span class="surname">Antolič</span>,<sup class="sup">2</sup> <span class="given-name">Dan</span> <span class="surname">Wichterle</span>,<sup class="sup">3</sup> <span class="given-name">Matjaž</span> <span class="surname">Šinkovec</span><sup class="sup">2</sup></p>
			<h1 class="abs">Izvleček</h1>
			<p class="abs">Refleksna nevrokardiogena sinkopa je ena najbolj pogostih oblik izgube zavesti, pri kateri čezmerni odziv parasimpatičnega živčnega sistema vodi do padca krvnega tlaka preko širitve ožilja in/ali znižanja srčnega utripa. Gre za sinkopo, ki praviloma ni povezana z organsko boleznijo, zato je napoved izida dobra in se umrljivost ne poveča, lahko pa vpliva na kakovost življenja. Z novo metodo zdravljenja – kardionevroablacijo – želimo doseči izboljšanje kakovosti življenja pri bolnikih s pogostimi epizodami refleksne nevrokardiogene sinkope s prevladujočo kardioinhibitorno komponento, pri katerih nefarmakološki in farmakološki načini zdravljenja niso učinkoviti, vstavitev srčnega spodbujevalnika pa se zaradi mladosti še odsvetuje. Gre za perkutani elektrofiziološki poseg, pri katerem z radiofrekvenčno ablacijo z endokardialne strani uničimo specifične parasimpatične ganglije epikardialno na srcu. Na ta način dosežemo delno parasimpatično denervacijo srca in s tem zmanjšamo ali odpravimo čezmerni vpliv parasimpatičnega živčevja na srce, s tem pa tudi na kardioinhibitorno komponentno refleksne nevrokardiogene sinkope.</p>
			<h1 class="abs">Abstract</h1>
			<p class="abs">Reflex neurocardiogenic syncope is one of the most common causes of transient loss of consciousness. Pathophysiological mechanism consists of an excessive response of parasympathetic nervous system, which leads to a drop in blood pressure and/or heart rate. Reflex neurocardiogenic syncope is usually not associated with any organic disease, it has a good prognosis and mortality is not increased. The goal of treatment is to improve the patient&apos;s quality of life. For patients with frequent episodes of reflex neurocardiogenic syncope with predominant cardioinhibitory component, who are unresponsive to non-pharmacological and pharmacological methods of treatment, and in whom pacemaker implantation is not indicated, there is now a new treatment possibility – cardioneuroablation. In this percutaneous electrophysiological procedure epicardial parasympathetic ganglia are ablated with radiofrequency energy. The result is a partial parasympathetic denervation of the heart, which leads to reduction of parasympathetic influence on the heart and hence resolution of symptoms.</p>
			<p class="cite-as"><bold class="strong">Citirajte kot/</bold><bold class="strong">Cite as:</bold> Novak P, Antolič B, Wichterle D, Šinkovec M. [Cardioneuroablation as a treatment for reflex neurocardiogenic syncope – case report]. Zdrav Vestn. 2018;87(11–12):559–74.</p>
			<p class="doi"><bold class="strong">DOI:</bold> 10.6016/ZdravVestn.2818</p>
			<h1><span>1 </span>Uvod</h1>
			<p>Refleksna nevrokardiogena sinkopa je ena najpogostejših oblik izgube zavesti in je prisotna v vseh starostnih obdobjih&#160;<span class="xref">(1)</span>. Predstavlja 22 % vseh sinkop v splošni populaciji in pomeni kar 50–66 % vseh nepojasnjenih sinkop&#160;<span class="xref">(2,3)</span>. Gre za benigno obliko sinkope, ki praviloma ni povezana z organsko boleznijo, napoved izida je dobra in umrljivost ni povečana&#160;<span class="xref">(4,5)</span>. Mehanizem nastanka je kompleksen in ni popolnoma pojasnjen. Sprožilni dejavniki, med katere uvrščamo strah, bolečino, obdobje po telesni dejavnosti in druge oblike stresnih situacij, povečajo tonus simpatičnega živčnega sistema in posledično srčni utrip ter krčljivost srca. Refleksno pride do vzdraženja srčnih vlaken tipa C. To so nemielinizirana živčna vlakna, ki potekajo od srca do možganskega debla in prenašajo proprioceptivne informacije o napetosti vlaken srčnega mišičja. Vzdraženje teh vlaken vodi v aktiviranje vazodepresorne regije v podaljšani hrbtenjači. Posledica je čezmerno povišan tonus parasimpatičnega živčevja, kar se odrazi v bradikardiji/asistoliji in znižanem tonusu simpatičnega živčevja. To pa vodi v periferno širitev ožilja, zmanjšan venski priliv v srce in s tem znižan minutni volumen srca. Zaradi znižanega minutnega volumna srca nastopi zmanjšana prekrvitev možganov in zaradi nje izguba zavesti&#160;<span class="xref">(1,5,6-9)</span>. Opisana refleksna aktivnost parasimpatičnega živčevja je v tem primeru nefiziološka oz. pretirano izražena, kar privede do sinkope.</p>
			<p>Parasimpatično oživčuje srce 10. možganski živec – <italic class="em">nervus vagus</italic>. Njegovo predganglijsko nitje izvira iz podaljšane hrbtenjače, in sicer iz predela dorzalnega jedra. Od tu teče nitje do srca, kjer v epikardialnih parasimpatičnih parakardialnih ganglijih, kjer se nahajajo telesa postganglijskih celic, sledi preklop na postganglijska vlakna. Vloga parasimpatičnih vlaken na srcu je zmanjševanje avtomatičnosti, vzdražnosti in prevodnosti srčnomišičnih celic&#160;<span class="xref">(6,10-12)</span>. Poznamo tri glavne parasimpatične ganglije na srcu: ganglij A (nahaja se med zgornjo votlo veno in ascendentnim delom aorte), skozenj poteka večina postganglijskih vlaken; ganglij B (leži med desno zgornjo pljučno veno in desnim preddvorom), ki je odgovoren za večino parasimpatičnega oživčevja srca, ter ganglij C (nahaja se med spodnjo votlo veno v infero- posteriornem predelu preddvornega pretina), ki je ključen je pri oživčenju AV vozla&#160;<span class="xref">(8,13)</span>.</p>
			<p>Vloga simpatičnega živčevja na srce je poenostavljeno gledano nasprotna parasimpatični, krepi torej avtomatičnost, vzdražnost, prevodnost in krčljivost srčnomišičnih celic.</p>
			<p>Klinična slika refleksne nevrokardiogene sinkope vključuje prisotnost opozorilnih znakov, pri čemer gre najpogosteje za slabost, bledico, občutek omotice, megleni vid, palpitacije, glavobol ali parestezije. Sledi izguba zavesti, ki jo spremlja izguba posturalnega tonusa. Traja do nekaj minut, ob tem je bolnik pogosto prepoten in bled. Povrnitev zavesti je praviloma hitra in popolna, zamračenost pa ni prisotna&#160;<span class="xref">(6,10,11,12)</span>. Pri obravnavi je potrebno izključiti strukturno bolezen srca, motnje srčnega ritma, učinke zdravil ter druge zunajsrčne vzroke. Pomembno vlogo ima test z nagibno mizo, ki ga interpretiramo kot pozitivnega, kadar pri bolnikih nagib mize povzroči enake opozorilne simptome in znake ter izgubo zavesti kot pri spontani obliki&#160;<span class="xref">(1,9)</span>. Pri postavitvi diagnoze pomaga elektrokardiogram (EKG), posnet med dogodkom (holterski EKG ali vsadni snemalnik dogodkov)&#160;<span class="xref">(3)</span>.</p>
			<p>Z zdravljenjem refleksne nevrokardiogene sinkope želimo doseči izboljšanje kakovosti življenja. Kolikor simptomi in znaki niso povezani z znatnim upadom kakovosti življenja, pa zdravljenje ni potrebno.</p>
			<p>Kardionevroablacija (KNA) je novejša metoda zdravljenja kardioinhibitorne oblike refleksne nevrokardiogene sinkope, pri kateri z interventnim elektrofiziološkim perkutanim posegom z radiofrekvenčno ablacijo dosežemo parasimpatično denervacijo specifičnih področij v srcu (denervacijo sinusnega in/ali preddvorno-prekatnega vozla). Metoda je zaenkrat še relativno nepoznana v svetu in se uporablja le v maloštevilnih centrih. Posamezni od teh centrov, ki so objavili večletne rezultate sledenja tovrstnih bolnikov, poročajo o uspešnosti preprečevanja nevrokardiogenih sinkop z redkimi zapleti&#160;<span class="xref">(13,15-18)</span>. Poleg znanih zapletov invazivnih elektrofiziološki posegov (lokalni zapleti na mestu vstavitve žilnih vodil, trombembolični zapleti in perforacija s perikardialnim izlivom/tamponado) je specifični zaplet pri tem posegu simptomatska sinusna tahikardija. Sinusna tahikardija se do neke mere pričakuje in se v večini primerov zadovoljivo uredi z antagonisti beta adrenergičnih receptorjev ali ivabradinom. Po 3–6 mesecih po posegu pričakujemo, da sinusna tahikardija izzveni. Poseg je lahko neuspešen zaradi delne oz. nepopolne denervacije omenjenih področij na srcu, zaradi česar ostaja vpliv parasimpatičnega živčevja še zmeraj močan, in klinična slika bolnikov tako ni odpravljena. Do slabše učinkovitosti posega lahko pride tudi v primerih, kadar se mehanizem refleksne nevrokardiogene sinkope kombinira s komponentami situacijske sinkope ali sinkope mešanega tipa. Ena od značilnosti KNA je tudi pogosta neuspešnost pri odpravljanju prodromalnih znakov. Ti namreč sodijo v vazodepresorno komponento sinkope. Tako ostanejo po posegu še zmeraj prisotni pri večjem deležu bolnikov&#160;<span class="xref">(13,14)</span>.</p>
			<p>KNA je na mestu pri tistih bolnikih, ki imajo pogoste epizode refleksne nevrokardiogene sinkope, pri katerih nefarmakološki in farmakološki načini zdravljenja niso učinkoviti, vstavitev stalnega srčnega spodbujevalnika pa se zaradi mladosti odsvetuje&#160;<span class="xref">(13,14)</span>.</p>
			<p>KNA se uporablja tudi za zdravljenje drugih bradikardnih motenj srčnega ritma, ki so posledica povečane parasimpatične aktivnosti, hkrati pa niso posledica strukturnih okvar na srcu. Takšna stanja so funkcionalna bolezen sinusnega vozla, funkcionalni prehodni preddvorno-prekatni blok in sindrom preobčutljivega karotidnega sinusa&#160;<span class="xref">(13,20,21)</span>.</p>
			<h1><span>2 </span>Predstavitev primera</h1>
			<p>22-letno osebo brez jasnih dejavnikov tveganja za srčno-žilne bolezni smo obravnavali zaradi pogostih sinkop z opozorilnimi znaki. Opravili smo test z nagibno mizo, pri katerem je prišlo do znižanja krvnega tlaka in 10-sekundne asistolije. Neinvazivna kardiološka diagnostika, vključno z ultrazvočno preiskavo srca, je bila normalna.</p>
			<p>Nefarmakološki ukrepi so bili le delno učinkoviti pri preprečevanju izgube zavesti. Ker so se sinkope ponavljale, smo bolnici ponudili možnost zdravljenja s KNA – parasimpatično denervacijo sinusnega vozla. Pred posegom smo opravili atropinski test, med katerim je srčna frekvenca primerno porastla (več kot 50-odstotni porast glede na izhodiščno vrednost). Na začetku posega smo s sistemom za tridimenzionalno elektroanatomsko mapiranje CARTO™ (Biosense Webster) naredili tridimenzionalno anatomsko mapo desnega preddvora (<span class="ref-fig">Slik</span><span class="ref-fig">a 1</span>). Poseg smo nadaljevali z endokardialno radiofrekvenčno ablacijo na posteriorni strani desnega preddvora na prehodu zgornje votle vene v desni preddvor, kjer pričakujemo prisotnost epikardnega parasimpatičnega ganglija za oživčenje sinusnega vozla. Ablacije smo izvedli na mestih, kjer smo našli frakcionirane elektrograme, ki kažejo na prisotnost epikardialnih ganglijev&#160;<span class="xref">(22)</span>. Na ožjem interesnem območju smo ablirali s hlajenim ablacijskim katetrom (Navistar Thermocool (Biosense Webster), 25–30W, do 30 sekund z omejitvijo temperature na 43 °C). Cilj ablacije je bil znižanje oz. odprava lokalnih potencialov in porast frekvence sinusnega ritma, ki je kazalec parasimpatične denervacije. Po tem, ko z dodatnimi ablacijami nismo več dosegli dodatnega porasta srčne frekvence, smo poseg zaključili. Parasimpatično denervacijo sinusnega vozla smo potrdili s ponovnim atropinskim testom, po katerem ni prišlo do dodatnega porasta srčne frekvence.</p>
			<div>
				<div id="_idContainer003" class="figure-wrapper">
					<p><img src="2818-web-resources/image/zdravvestn-2818-sl-01.png" alt="" /></p>
					<p class="caption"><bold class="blue">Slika 1:</bold> Prikaz tridimenzionalne mape desnega  preddvora (pogled iz posteriorne strani). Temno vijolične pike pa kažejo na potek freničnega živca, pike svetlo rožnate barve označujejo neuspešne ablacije. S temnordečo barvo so označene uspešne ablacije, pri katerih je prišlo do pospešitve sinusnega ritma.</p>
				</div>
			</div>
			<p>Ob kontrolnem pregledu po 10 mesecih je bolnica še vedno opisovala epizode predsinkop z opozorilnimi znaki v smislu omotice in občutka slabosti, ki pa niso več vodile v izgubo zavesti. Pri kontrolnem testu z nagibno mizo je sicer je prišlo do znižanja krvnega tlaka, toda srčna frekvenca se ni znižala.</p>
			<h1><span>3 </span>Razpravljanje</h1>
			<p>Metoda kardionevroablacije temelji na radiofrekvenčni ablaciji parasimpatičnih srčnih ganglijev. Na ta način dosežemo parasimpatično denervacijo specifičnih območij srca. S tem ublažimo ali odpravimo simptome in znake stanj, ki so posledica čezmernega vpliva parasimpatičnega živčnega sistema na srce. Ablacija teles živčnih celic v parasimpatičnih ganglijih povzroči nepovratno okvaro, kar pomeni dolgoročni uspeh omenjenega posega&#160;<span class="xref">(14,23)</span>.</p>
			<p>Pri bolnici, pri kateri je bil namen posega preprečiti asistolne premore, ki so vodili v epizode izgube zavesti z nevrokardiogeno sinkopo, smo tako s posegom dosegli uspešno parasimpatično denervacijo sinusnega vozla. Kljub odpravljenju glavne težave, pa so v klinični sliki vztrajale predsinkope, zaradi ohranitve vazodepresorne komponente refleksne nevrokardiogene sinkope.</p>
			<p>Najdaljše sledenje bolnikov po KNA je objavil Pachon s sodelavci. Spremljali so 43 bolnikov v povprečnem obdobju 45,1 ± 22 mesecev. Ugotovili so pomembno izboljšanje kliničnega stanja. Pri kar 93,1 % bolnikov niso ugotovili ponovnih sinkop. Asistolij ob spremljanju niso beležili, prav tako tudi ne ob testu z nagibno mizo&#160;<span class="xref">(14)</span>.</p>
			<p>Pomembno je poudariti, da pa so v omenjeni raziskavi, kakor tudi v raziskavi Zhao in sodelavcev&#160;<span class="xref">(24)</span> ter v raziskavi Tolga in sodelavcev&#160;<span class="xref">(25)</span>, po opravljenem posegu pri določenih bolnikih ugotovili vztrajanje opozorilnih znakov. S parasimpatično denervacijo namreč odpravimo kardioinhibitorno komponento nevrokardiogene sinkope, medtem ko vazodepresorna komponenta načeloma ostane nespremenjena. Ob spremljanju bolnikov po KNA s holterskim EKG so ugotovili blago povečanje najnižje in srednje srčne frekvence, medtem ko je bila najvišja dosežena srčna frekvenca enaka kot pred posegom. Variabilnost srčne frekvence je bila po posegu pomembno nižja&#160;<span class="xref">(14,15)</span>. Z obremenitvenim testiranjem po posegu niso odkrili večjih razlik pri merjenju bazalne srčne frekvence in najvišje srčne frekvence ob naporu; prav tako niso ugotovili kronotropne insuficience&#160;<span class="xref">(13,15,25)</span>. Pri testiranju z nagibno mizo je bila po posegu zabeležena le ena sinusna bradikardija pri 55 preiskovancih, medtem ko asistolnih pavz ni bilo. Ugotovili so dolgoročno dober uspeh KNA, zato vstavitev srčnega spodbujevalnika ni bila potrebna&#160;<span class="xref">(14)</span>.</p>
			<p>Nove smernice ameriških kardioloških združenj KNA za obravnavo sinkope omenjajo to metodo zdravljenja kot obetavno, ki pa je zaenkrat še premalo podkrepljena z raziskavami&#160;<span class="xref">(19)</span>. Poseg zaenkrat še ni standardiziran, kar otežuje primerjavo rezultatov med objavljenimi raziskavami. Potrebne so kontrolirane, randomizirane raziskave z večjim številom sodelujočih bolnikov, ki bi jasno opredelile mesto KNA pri zdravljenju refleksne nevrokardiogene sinkope.</p>
			<p>Bolnica se strinja z objavo članka.</p>
			<h1><span>4 </span>Zaključek</h1>
			<p>Glede na podatke iz objavljenih raziskav je KNA obetaven nov način zdravljenja refleksne nevrokardiogene sinkope s prevladujočo kardioinhibitorno komponentno. Čeprav ta način zdravljenja ne odpravi vazodepresorne komponente nevrokardiogene sinkope, se pričakuje učinkovito zmanjšanje vagalnega refleksa, zmanjšanje opozorilnih simptomov in znakov ter pojavov sinkop. Za dokončno opredelitev mesta KNA pri zdravljenju refleksne nevrokardiogene sinkope bodo potrebne randomizirane multicentrične raziskave.</p>
		</article>
	</body>
</html>
