<!DOCTYPE html>
<html xmlns="http://www.w3.org/1999/xhtml">
	<head>
		<meta charset="utf-8" />
		<title>2687</title>
	</head>
	<body id="x2687" lang="sl-SI">
		<sidebar id="_idContainer000" class="meta-wrapper">
			<p class="slug"><bold class="strong">@publisher.id:</bold> 2687</p>
			<p class="slug"><bold class="strong">@primary-language</bold><bold class="strong">:</bold> <span class="primary-language">sl</span>, en</p>
			<p class="slug"><bold class="strong">@discipline-en:</bold> Microbiology and immunology, Stomatology, Neurobiology, Oncology, Human reproduction, <span class="discipline-en">Cardiovascular system</span>, Metabolic&#160;and&#160;hormonal&#160;disorders, Public&#160;health (occupational medicine), Psychiatry</p>
			<p class="slug"><bold class="strong">@discipline-sl:</bold> Mikrobiologija in imunologija, Stomatologija, Nevrobiologija, Onkologija, Reprodukcija človeka, <span class="discipline-sl">Srce in ožilje</span>, Metabolne&#160;in&#160;hormonske&#160;motnje, Javno&#160;zdravstvo&#160;(varstvo pri delu), Psihiatrija</p>
			<p class="slug"><bold class="strong">@article-type-en:</bold> Editorial, Original scientific article, Review article, Short scientific article, <span class="article-type-en">Professional article</span></p>
			<p class="slug"><bold class="strong">@article-type-sl:</bold> Uvodnik, Izvirni znanstveni članek, Pregledni znanstveni članek, Klinični primer, <span class="article-type-sl">Strokovni članek</span></p>
			<p class="slug"><bold class="strong">@running-header:</bold> <span class="running-header">Obravnava nosečnic glede na tip RhD</span></p>
			<p class="slug"><bold class="strong">@reference-sl:</bold> <span class="reference-sl">Zdrav Vestn | november – december 2019 | Letnik 88</span></p>
			<p class="slug"><bold class="strong">@reference-en:</bold> <span class="reference-en">Zdrav Vestn | November – December 2019 | Volume 88</span></p>
		</sidebar>
		<sidebar id="_idContainer001" class="meta-wrapper">
			<p class="aff lang-sl">Zavod RS za transfuzijsko medicino, Ljubljana, Slovenija</p>
			<p class="aff lang-en">Blood Transfusion Centre of Slovenia, Ljubljana, Slovenia</p>
			<p class="label">Korespondenca/Correspondence:</p>
			<p class="correspondence">Janja Jerina, e:&#160;janja.jerina@gmail.com</p>
			<p class="label">Ključne besede:</p>
			<p class="keywords lang-sl">variante D; šibki D; parcialni D; serološke tehnike; molekularnobiološke metode</p>
			<p class="label">Key words:</p>
			<p class="keywords lang-en">variants D; weak D; partial D; serological techniques; molecular-biological methods</p>
			<p class="history">Prispelo: 9. 1. 2018 Sprejeto: 6. 8. 2019</p>
		</sidebar>
		<article>
			<h1 class="title lang-sl">Obravnava nosečnic glede na tip RhD</h1>
			<h1 class="title lang-en" lang="en-US">Treatment of pregnant women by RhD type</h1>
			<p class="author" lang="en-US"><span class="given-name">Janja</span> <span class="surname">Mrak</span>, <span class="given-name">Klara</span> <span class="surname">Železnik</span>, <span class="given-name">Tadeja</span> <span class="surname">Dovč-Drnovšek</span>, <span class="given-name">Irena</span> <span class="surname">Bricl</span></p>
			<h1 class="abs">Izvleček</h1>
			<p class="abs">Natančna opredelitev antigena (Ag) RhD (D) je pomembna pri nosečnicah, prejemnikih transfuzij in krvodajalcih. Glede na tip D se pri nosečnicah odločamo o pred- in poporodni zaščiti z imunoglobulinom anti-D (Ig anti-D). Glede na določitev Ag D lahko posameznike razvrstimo med D-pozitivne (D-poz) ali D-negativne (D-neg), obstajajo pa tudi številne druge različice Ag D (variante D, D-var). Variantni aleli gena <italic class="em">RHD (D) </italic>lahko nosijo zapis za različne oblike proteina D, razdelimo jih lahko na šibke, parcialne in D<sub class="sub">el</sub>. Ag D določamo s serološkimi metodami, v primeru nejasnosti si pomagamo z molekularnobiološkimi metodami za določitev gena <italic class="em">D.</italic> Dokončno opredelitev D-var podamo na podlagi molekularnobioloških metod.</p>
			<p class="abs">Nosečnicam smo iz vzorcev periferne venske krvi določili Ag D na ploščici (reagent Seraclone anti-D) in na gelu (testni sistem z gelskimi karticami DiaClon ABO/D + Reverse Grouping, monoclonal antibodies, Bio-Rad, Nemčija, s katerimi ne zaznamo krvne skupine D kategorija VI). 49 nosečnicam smo opravili razširjeno serološko testiranje KS D (komercialni set ID-Partial RhD Typing Set, Bio-Rad, Nemčija). Nadaljevali smo z molekularnobiološkimi metodami: osamitev DNA (uporaba aparata BioRobot EZ1 in komercialnega set EZ1 DNA Blood 350 μl Kit, Qiagen, Nemčija), določitev genotipa <italic class="em">D</italic> z metodo PCR-SSP (komercialni seti RBC-Ready Gene CDE, RBC-Ready Gene D weak in RBC-Ready Gene D AddOn, Inno-Train; Nemčija), pomnoževanje (aparat Veriti, Apllied BioSystems, ZDA), ločevanje produktov (elektroforezni system, BioRad, ZDA) na agaroznem gelu (Sigma, Nemčija).</p>
			<p class="abs">Ugotovili smo, da so šibke oblike D predstavljale 41 primerov (83,7 %), parcialne oblike D pa 8 primerov (16,3 %) vseh D-var. Najpogostejša oblika D-var med nosečnicami je bila šibki D tip 1 s 17 primeri (34,7 %), sledil je šibki D tip 3 s 13 primeri (26,5 %) in šibki D tip 2 z 10 primeri (20,4 %). Najpogostejša parcialna oblika D je bila D kategorija VII s 5 primeri (10,2 %).</p>
			<p class="abs">Nosečnice in prejemnike transfuzij, ki so nosilci šibkih D tipa 1, 2 ali 3, lahko varno obravnavamo kot D-poz, nosilce vseh ostalih D-var pa kot D-neg. Krvodajalce z D-var obravnavamo kot D-poz. S tem algoritmom lahko preprečimo približno 172 nepotrebnih aplikacij Ig anti-D letno in ohranjamo tudi primerne zaloge D-neg eritrocitnih komponent krvi.</p>
			<h1 class="abs">Abstract</h1>
			<p class="abs">An accurate determination of RhD (D) antigen (Ag) is important for pregnant women, transfusion recipients and blood donors. The decision to receive the pre- and postnatal prophylaxis with anti-D immunoglobulin (RhIG) is based on the D-type. Individuals can be classified as D-positive (D-pos) or D-negative (D-neg) based on the determination of Ag D but there are numerous other versions of Ag D as well (variants D, D-var). Allele variants of the <italic class="em">RHD (D)</italic> gene can encode different forms of protein D. They are divided into weak, partial and D<sub class="sub">el</sub>. Ag D are determined on the basis of serological techniques. If in doubt, we use the molecular-biological methods for determining the <italic class="em">D</italic> gene. The definitive definition of D-var is given on the basis of the molecular-biological methods<italic class="em">.</italic></p>
			<p class="abs">From the peripheral venous blood samples taken from pregnant women, we roughly determined Ag D on plates (the Seraclone anti-D reagent) and on gel cards (the DiaClon ABO / D + Reverse Grouping test system (monoclonal antibodies) (Bio-Rad, Germany), with which we do not detect D category VI blood group). For 49 pregnant women we performed extended serological tests of D blood group (commercial ID-Partial RhD Typing Set (Bio-Rad, Germany)). We proceeded with molecular-biological methods: DNA isolation (utilisation of the BioRobot EZ1 and the commercial set EZ1 DNA Blood 350 μl Kit (Qiagen, Germany)), determination of the genotype <italic class="em">D</italic> with the PCR-SSP method (commercial RBC-Ready Gene CDE, RBC -Ready Gene D weak and RBC-Ready Gene D AddOn (Inno-Train; Germany)), amplification (Veriti apparatus (Apllied BioSystems, USA)), product separation (electrophoretic system (BioRad, USA) on agarose gel (Sigma, Germany).</p>
			<p class="abs">Our results showed that weak D forms represented 41 cases (83.7 %) and partial forms 8 cases (16.3 %) of all D-var. The most common D-var in pregnant women was weak D type 1 with 17 cases (34.7 %), followed by weak D type 3 with 13 cases (26.5 %) and weak D type 2 with 10 cases (20.4 %). The most common partial D form was D category VII with 5 cases (10.2 %).</p>
			<p class="abs">Pregnant women and transfusion recipients who are carriers of weak D types 1, 2 or 3 can be safely treated as D-pos, while carriers of all other D-var can be treated as D-neg. Blood donors with D-var are treated as D-pos. By means of this algorithm, approximately 172 unnecessary RhIG applications can be prevented annually and adequate supplies of D-neg erythrocyte blood components can be maintained.</p>
			<p class="cite-as"><bold class="strong">Citirajte kot/</bold><bold class="strong">Cite as:</bold> Janja Mrak, Klara Železnik, Tadeja Dovč-Drnovšek, Irena Bricl. [Treatment of pregnant women by RhD type]. Zdrav Vestn. 2019;88(11–12):582–92.</p>
			<p class="doi"><bold class="strong">DOI:</bold> 10.6016/ZdravVestn.2687</p>
			<h1><span>1 </span>Uvod</h1>
			<p>Natančna določitev krvne skupine (KS) RhD (D) je pomembna za nosečnice, prejemnike transfuzij in krvodajalce. Tip KS D nas pri nosečnicah vodi pri odločanju o potrebi po perinatalni preventivni zaščiti z imunoglobulinom (Ig) anti-D, pri prejemnikih transfuzij nam je v pomoč pri odločitvi o prejemu transfuzije D-pozitivne (D-poz) ali D-negativne (D-neg) komponente krvi, pri krvodajalcih pa se pravilno odločimo, ali bodo njihove komponente lahko varno prejeli D-poz ali D-neg prejemniki transfuzij. Večina posameznikov je nosilcev antigena (Ag) D, pri manjšini je Ag D odsoten, nekateri pa so nosilci drugih variant oz. različic Ag D (D-var). Danes je znanih več kot 200 oblik D-var, ki jih razdelimo na šibke D, parcialne D in D<sub class="sub">el</sub>&#160;<span class="xref">(</span><span class="xref">1,2)</span>. Znano je, da nosilci šibkega D tipa 1, 2, in 3 ob stiku z D-poz eritrociti ne tvorijo protiteles anti-D, nosilci ostalih oblik D-var pa jih lahko, čeprav v literaturi za vse zaenkrat še ni podatkov o tvorbi protiteles. Ag D rutinsko določamo s serološkimi metodami, s katerimi pa ne moremo dovolj zanesljivo razlikovati in določiti posameznih oblik D-var. V teh primerih podpremo določanje krvne skupine D z molekularnobiološkimi metodami, s katerimi določamo najpogostejše D-var.<italic class="em"> </italic>Aloprotitelesa anti-D lahko povzročijo hemolitično transfuzijsko reakcijo (HTR) ali hemolitično bolezen ploda in novorojenca (HBPN)&#160;<span class="xref">(3)</span>. Namen članka je prikazati algoritem določanja KS D pri nosečnicah, obravnavo nosečnic glede na določeno KS D, določiti pogostost posameznih D-var med nosečnicami v Sloveniji ter primerjati podatke z ostalimi evropskimi državami.</p>
			<h1><span>2 </span>Zgodovina hemolitične bolezni ploda in novorojenca (HBPN)</h1>
			<p>Protitelesa proti Ag sistema Rh lahko nastanejo ob izpostavitvi za določen Ag-negativnega posameznika Ag-pozitivnim eritrocitom med prejetjem krvne komponente ali med nosečnostjo; v redkih primerih gre za naravno prisotna protitelesa. V HBPN je najpogosteje vpleten le eden od številnih Ag sistema Rh, in sicer Ag D&#160;<span class="xref">(4,5)</span>. Zaradi transfuzij krvnih komponent, skladnih v Ag D, ter preventivne zaščite D-neg nosečnic z Ig anti-D so novo odkrite senzibilizacije na Ag D pri nas redke. V primeru, da odkrijemo anti-D pri serološko D-poz osebi, moramo pomisiti na D-var, avtoprotitelesa anti-D ali pasivno pridobljena protitelesa. Pri D-neg osebah so lahko protitelesa anti-D pridobljena pasivno s preventivno zaščito z Ig anti-D, lahko nastanejo zaradi imunizacije po stiku z eritrociti D-poz ali D-var, zelo redko pa so protitelesa anti-D naravno prisotna&#160;<span class="xref">(6,7</span><span class="xref">)</span>.</p>
			<p>Krvnoskupinski sistem Rhesus (Rh) sta leta 1940 odkrila Landsteiner in Wiener, ko sta ugotovila, da so ob mešanju protiteles proti sistemu Rh z vzorci krvi belcev, le-ti v 85 % aglutinirali s serumom, 15 % pa jih ni aglutiniralo. Prve so imenovali Rh-pozitivne, druge Rh-negativne. To je bila podlaga za ugotovitev etiologije HBPN. Mnogo let kasneje je sledilo spoznanje, da lahko senzibilizacije D-neg nosečnic učinkovito preprečujemo z vbrizgavanjem Ig anti-D po rojstvu D-poz otroka. Leta 1968 so tako v ZDA in v več državah v Evropi uvedli poporodno zaščito D-neg otročnic z Ig anti-D&#160;<span class="xref">(4,8)</span> in postavili smernice za preventivno vbrizganje Ig anti-D ob prekinitvi nosečnosti, invazivnih diagnostičnih postopkih in drugih potencialnih senzibilizirajočih dogodkih med nosečnostjo&#160;<span class="xref">(9)</span>. S tem se je tveganje za senzibilizacijo D-neg nosečnic, ki nosijo D-poz plod, zmanjšalo s 13,2 % na 1,6 %&#160;<span class="xref">(4,10)</span>. Sredi 90. let je sledila uvedba predporodnega vbrizganja Ig anti-D, s katero preprečujemo senzibilizacije zaradi nezaznanih fetomaternalnih krvavitev (FMK) v zadnjem trimesečju nosečnosti. S tem ukrepom se je število senzibilizacij še dodatno zmanjšalo na 0,1–0,3 %&#160;<span class="xref">(9)</span>. Podlaga za izvajanje preventivnega vbrizgavanja D-neg nosečnic z Ig anti-D v Sloveniji je <italic class="em">Pravilnik o trasfuzijskih preiskavah in postopkih ob transfuziji</italic> (Pravilnik)&#160;<span class="xref">(11)</span>. Leta 1970 smo v Sloveniji uvedli poporodno zaščito, nato tudi predporodno zaščito, ki je od leta 1994 obvezna. Leta 1997 so v materini krvi odkrili zunajcelično plodovo DNA (zcp-DNA), kar je vodilo k razvoju testov za določitev plodovega genotipa <italic class="em">RHD (D)</italic> iz maternine krvi in uvedbo ciljane zaščite z Ig anti-D. Ig anti-D prejmejo le tiste D-neg nosečnice, ki nosijo D-poz plod. Ciljano zaščito so kot rutinski test l. 2010 uvedli na Danskem, l. 2011 na Nizozemskem, l. 2014 na Finskem, po posameznih regijah pa so sledile tudi Francija, Anglija, Švedka in Belgija&#160;<span class="xref">(10)</span>. Glede na spremembo Pravilnika v maju leta 2018 uvajanje ciljane zaščite poteka tudi v Sloveniji. Izvajamo določitev plodovega <italic class="em">D</italic> v 25. do 26. tednu nosečnosti in se nato odločimo o vbrizganju Ig anti-D. Pravilnik določa tudi popolno uvedbo ciljane zaščite v roku dveh let&#160;<span class="xref">(11-14)</span>.</p>
			<h1><span>3 </span>Sistem Rh</h1>
			<p>Sistem Rh predstavlja kompleksno skupino eritrocitnih Ag, ki jih kodirata dva gena, gen <italic class="em">D in RHCE (CE</italic>), ki ležita na prvem kromosomu. <italic class="em">D </italic>kodira Ag D, <italic class="em">CE </italic>določa Ag C, c, E in e&#160;<span class="xref">(5)</span>. Gena <italic class="em">D </italic>in <italic class="em">CE </italic>sta sestavljena iz 10 eksonov in intronov. Produkti genov so polipeptidi, ki dvanajstkrat prečkajo membrano eritrocita ter so polno razviti že ob rojstvu, zaznamo pa jih lahko že v osmem tednu nosečnosti&#160;<span class="xref">(5</span><span class="xref">)</span>. Glede na gen <italic class="em">D</italic> je lahko posameznikov fenotip D-poz, D-neg ali D-var. V primeru, da je D-neg ali D-var oseba, ki ni šibki D tip 1, 2 in 3, izpostavljena Ag D, lahko pride do tvorbe protiteles anti-D.</p>
			<p>V populaciji belcev je D-poz 85 %, v podsaharski Afriki 95 % ter v azijski populaciji več kot 99,5 % populacije&#160;<span class="xref">(15)</span>. Osebe, ki so D-neg, bodisi nimajo gena <italic class="em">D</italic> (delecija gena), bodisi se ta zaradi različnih sprememb v genu ne izrazi. Za populacijo belcev je značilna delecija gena <italic class="em">D</italic>, za populacijo črncev je značilno, da so D-neg oblike posledica delecije gena <italic class="em">D</italic>, mutacij v genu <italic class="em">D</italic> ali hibridnih genov <italic class="em">D-CE-D</italic>&#160;<span class="xref">(5,15</span><span class="xref">)</span>.</p>
			<h1><span>4 </span>Variante (različice) gena <italic class="em">D</italic></h1>
			<p>Prvo obliko D-var, takrat poimenovano D<sup class="sup">u</sup>, so odkrili leta 1946. D-var razdelimo na šibke D, parcialne D in D<sub class="sub">el</sub>. Molekularni vzroki oz. spremembe v genu <italic class="em">D, </italic>ki vodijo v nastanek D-var, so lahko polimorfizmi enega nukleotida (<italic class="em">angl.</italic> single nucleotide polymorphism, SNP), ki vodijo v zamenjavo ene ali več aminokislin v citoplazemskem, transmembranskem ali zunajceličnem predelu proteina D, rekombinacije, ki so razlog za nastanek hibridnih genov <italic class="em">D-CE</italic>, delecije in insercije.</p>
			<p>Za šibke oblike D je značilno, da na površini celic izražajo Ag D, ki ima izražene vse epitope, le njihovo število na površini eritrocitov je manjše&#160;<span class="xref">(15-17)</span>. Normalna gostota Ag D na povšini eritrocitov je od 13.000 do 24.000 Ag D/eritrocit&#160;<span class="xref">(15,18)</span>, šibki D pa na eritrocitni površini izražajo od 70 do 4.000 Ag D, v 95 % nad 400 Ag D. Za šibke oblike D so značilne zamenjave aminokislin v transmembranskem ali citoplazemskem delu proteina D. Serološko šibka oblika D lahko nastane tudi kot posledica supresivnega učinka <italic class="em">Cde</italic> v trans-položaju. Ti Ag so lahko včasih tudi kvalitativno spremenjeni, takrat pa govorimo o šibkih parcialnih Ag D&#160;<span class="xref">(5,</span><span class="xref">7,18)</span>.</p>
			<p>Za parcialne oblike D so značilne spremembe v aminokislinskem zaporedju, ki spremenijo zunajcelični del proteina D, zato lahko osebe s temi oblikami D-var ob izpostavljenosti normalnemu Ag D tvorijo protitelesa anti-D&#160;<span class="xref">(5)</span>. Parcialni D imajo lahko na površini eritrocitov normalno ali znižano gostoto Ag D. Zanje je značilno, da so ti Ag kvalitativno spremenjeni&#160;<span class="xref">(15,18)</span>.</p>
			<p>D<sub class="sub">el</sub> je oblika D-var, ki je značilna za populacije azijskega porekla&#160;<span class="xref">(19)</span>. D<sub class="sub">el </sub>eritrociti z rutinskimi serološkimi preiskavami reagirajo kot D-neg in jih lahko zaznamo le s tehniko adsorpcije in elucije. Število Ag D na D<sub class="sub">el</sub> eritrocitih je pod 22–36. V literaturi so opisani primeri tvorbe protiteles anti-D po transfuziji D-neg prejemnika z D<sub class="sub">el</sub> eritrociti&#160;<span class="xref">(15,18,20,21)</span>.</p>
			<p>Frekvenca D-var je odvisna od etnične pripadnosti, v različnih populacijah se pojavlja pri 0,3–1,7 %. Za belce je značilno, da ima od 0,2 % do 1 % populacije prisotne alele<italic class="em"> D</italic>, ki kodirajo serološko šibke oblike Ag D. 95 % serološko šibkih tipov pri belcih predstavljajo šibki D tip 1, 2, 3, ki ob stiku z D-poz eritrociti ne tvorijo protiteles anti-D&#160;<span class="xref">(17,22,23,25)</span>. Frekvenca pojavljanja posameznih oblik šibkih D se razlikuje med posameznimi evropskimi državami. Glede na vse oblike šibkega D je frekvenca šibkega D tipa 1 v Nemčiji 60–65 %, v Španiji 49 %, v Franciji 46 %, na Tirolskem 33 % in na Portugalskem 16 %. Frekvenca šibkega D tipa 2 je na Portugalskem 64 %, v Franciji in Španiji 32–33 %, v Nemčiji 17–27 % ter na Tirolskem 8 %. Šibki D tip 3 pa ima v populaciji Tirolske frekvenco 50 %, v Nemčiji 4–17 %, na Portugalskem 14 %, v Španiji 9 % in v Franciji 5 %&#160;<span class="xref">(24-27)</span>. Šibki tipi D predstavljajo v slovenski populaciji 0,4 % in 75–84 % D-var. Od vseh oblik šibkega D je najpogostejši šibki D tip 1 s frekvenco 43–47,2 %, sledita šibki D tipov 2 in 3 s frekvenco 22,5–26,3 %&#160;<span class="xref">(25,31)</span>. Parcialne oblike D se pogosteje pojavljajo med črnsko populacijo, med katerimi so najpogostejše oblike kategorija IIIa, IIIb, IVa in Va. Pri belcih je najpogostejša parcialna oblika D kategorija VI, pojavlja se v 0,02–0,05 %&#160;<span class="xref">(28-29)</span>. V Nemčiji se D kategorija VI tipa II pojavlja s frekvenco 1 : 6200&#160;<span class="xref">(28-30)</span>, v Veliki Britaniji s frekvenco 1 : 4000&#160;<span class="xref">(</span><span class="xref">4,20,30-32)</span>. Parcialni D se v slovenski populacij pojavljajo pri 0,05 % celotne populacije, med njimi je najpogostejša D kategorija VI tipa II s frekvenco 1 : 5058, sledijo ji D kategorija V, VII, DFR&#160;<span class="xref">(4,25,31)</span>. D<sub class="sub">el</sub> oblike so značilne za azijsko populacijo. Pri njih se pojavljajo pri 10–33 % serološko D-neg posameznikih&#160;<span class="xref">(24)</span>. Pri belcih je frekvenca D<sub class="sub">el</sub> oblik izjemno redka&#160;<span class="xref">(19)</span>, v eni od raziskav le 0,03 %&#160;<span class="xref">(32)</span>. V Sloveniji smo do sedaj našli dva alela D<sub class="sub">el</sub>&#160;<span class="xref">(4,33)</span>.</p>
			<h1><span>5 </span>Določanje antigena D</h1>
			<p>Ag D lahko določamo serološko ali predvidimo njegovo prisotnost na podlagi molekularnobioloških metod. Pri serološkem določanju uporabljamo komercialne reagente z različnimi specifičnostmi protiteles. Poznamo različne monoklonske (specifične za določen epitop) ali poliklonske (specifične za več epitopov) reagente&#160;<span class="xref">(5,22)</span>. Različni monoklonski reagenti kažejo z D-var eritrociti reakcije različnih jakosti, zato opredelitev tipa D-var le na podlagi seroloških testiranj ni mogoča&#160;<span class="xref">(1,22</span><span class="xref">)</span>. V primeru, da eritrociti z reagentom anti-D ne dajejo močno pozitivnega rezultata, govorimo o serološko šibkih oblikah Ag D oz. o D-var. Ker je najbolj imunogena in najpogostejša parcialna oblika D-var v populaciji belcev D kategorija VI, pri nas in v ostalih evropskih državah določamo nosečnicam in prejemnikom transfuzij Ag D z monoklonskimi reagenti, ki ne zaznavajo D kategorije VI. Zato so taki bolniki opredeljeni kot D-neg. D-var lahko serološko natančneje oz. delno opredelimo z monoklonskimi protitelesi z znano specifičnostjo za posamezne epitope. Iz kombinacij rezultatov lahko sklepamo, ali gre za šibko ali parcialno obliko Ag D. Ker s serološkimi metodami ne moremo določiti, ali gre pri posamezniku za šibki D tip 1, 2, 3, ki jih lahko obravnavamo kot D-poz, ali za katero koli drugo obliko serološko šibkega D, ki jo moramo obravnavati kot D-neg, so potrebna dodatna testiranja z molekularnobiološkimi metodami. Najpogosteje uporabimo metodo PCR s sekvenčno specifičnim prileganjem, tj. s PCR-SSP (<italic class="em">angl.</italic><italic class="em"> </italic>Polimerase Chain Reaction - Sequence Specific Priming)&#160;<span class="xref">(34-35)</span>.</p>
			<h1><span>6 </span>Vzorci in metode dela</h1>
			<p>Vzorce periferne venske krvi smo nosečnicam odvzeli v standardne epruvete z antikoagulantom etilendiamintetraocetno kilslino (EDTA) ter rutinsko določitev KS D v začetku nosečnosti ali pa za preventivno zaščito z Ig anti-D. Vsem nosečnicam smo KS D na ploščici določili po navodilih proizvajalca s komercialnim reagentom Seraclone anti-D in na gelu s testnim sistemom z gelskimi karticami DiaClon ABO/D + Reverse Grouping (monoclonal antibodies) (Bio-Rad, Nemčija), s katerimi ne zaznamo KS D kategorije VI. Pri 49 nosečnicah smo zaradi šibkeje pozitivnih rezultatov opravili razširjeno serološko testiranje KS D s komercialnim setom ID-Partial RhD Typing Set (Bio-Rad, Nemčija). Za dokončno opredelitev KS D smo nadaljevali z molekularnobiološkimi metodami. DNA smo iz polne krvi osamili po navodilih proizvajalca z uporabo aparata BioRobot EZ1 in komercialnega seta EZ1 DNA Blood 350 μl Kit (Qiagen, Nemčija). Določitev genotipa <italic class="em">D </italic>smo po navodilih proizvajalca opravili z metodo PCR-SSP z uporabo komercialnih setov RBC-Ready Gene CDE, RBC-Ready Gene D weak and RBC-Ready Gene D AddOn (Inno-Train; Nemčija). Po končanem pomnoževanju v aparatu Veriti (Apllied BioSystems, ZDA) smo produkte reakcij PCR glede na njihovo dolžino z elektroforeznim sistemom (BioRad, ZDA) ločili na agaroznem gelu (Sigma, Nemčija).</p>
			<h1><span>7 </span>Rezultati</h1>
			<p>Glede na rezultate testiranj 49 vzorcev periferne krvi nosečnic in tveganja za tvorbo aloprotiteles, 41 (83,7 %) testiranih nosečnic, ki so nosilke šibkih D tip 1, 2, 3, ne potrebuje pred- in poporodne zaščite z Ig anti-D. Prav tako lahko, glede na podatke iz literature, varno prejmejo D-poz komponente krvi. Pri nosilkah ostalih D-var, 8 primerov (16,3 %), pa je zaradi tveganja za aloimunizacijo potrebna ustrezna zaščita z Ig anti-D med nosečnostjo in morebitno po porodu (če je novorojenec D-poz ali D-var), v primeru potrebe po transfuziji pa transfuzija D-neg enot krvi. Algoritem določanja KS D pri nosečnicah in njihova nadaljnja obravnava glede na tip KS D je prikazan na <span class="ref-fig">Slik</span><span class="ref-fig">i 1</span>&#160;<span class="xref">(1,34-36)</span>. Rezultati testiranj 49 nosečnic so prikazani v <span class="ref-table">Tabel</span><span class="ref-table">i 1</span>. Primerov D-var, kategorije VI, nismo odkrili, saj pri serološkem določanju Ag D uporabljamo monoklonska protietelesa, ki ne zaznajo D kategorije VI, zato so take nosečnice opredeljene kot D-neg.</p>
			<div>
				<div id="_idContainer003" class="figure-wrapper">
					<p><img src="2687-web-resources/image/zdravvestn-2687-sl-01.png" alt="" /></p>
					<p class="caption"><bold class="blue">Slika 1:</bold> Algoritem določanja KS D pri nosečnicah in njihova nadaljnja obravnava glede na tip KS D.</p>
				</div>
			</div>
			<div>
				<div id="_idContainer004" class="table-wrapper">
					<table id="table001" class="table">
						<colgroup>
							<col />
							<col />
							<col />
							<col />
							<col />
							<col />
							<col />
							<col />
							<col />
							<col />
						</colgroup>
						<thead>
							<tr class="table">
								<td class="table th" />
								<td class="table th">
									<p class="tbl-fig_th">Šibki D tip 1</p>
								</td>
								<td class="table th">
									<p class="tbl-fig_th">Šibki D tip 2</p>
								</td>
								<td class="table th">
									<p class="tbl-fig_th">Šibki D tip 3</p>
								</td>
								<td class="table th">
									<p class="tbl-fig_th">Šibki D tip 1 in tip 3</p>
								</td>
								<td class="table th">
									<p class="tbl-fig_th">D kategorija VII</p>
								</td>
								<td class="table th">
									<p class="tbl-fig_th">D kategorija VI tip 2</p>
								</td>
								<td class="table th">
									<p class="tbl-fig_th">Parcialni RHD DNB</p>
								</td>
								<td class="table th">
									<p class="tbl-fig_th">Neznana D-var</p>
								</td>
								<td class="table th">
									<p class="tbl-fig_th">Skupaj</p>
								</td>
							</tr>
						</thead>
						<tbody>
							<tr class="table">
								<td class="table tr">
									<p>Število</p>
								</td>
								<td class="table tr">
									<p class="right">17</p>
								</td>
								<td class="table tr">
									<p class="right">10</p>
								</td>
								<td class="table tr">
									<p class="right">13</p>
								</td>
								<td class="table tr">
									<p class="right">1</p>
								</td>
								<td class="table tr">
									<p class="right">5</p>
								</td>
								<td class="table tr">
									<p class="right">1</p>
								</td>
								<td class="table tr">
									<p class="right">1</p>
								</td>
								<td class="table tr">
									<p class="right">1</p>
								</td>
								<td class="table tr">
									<p class="right">49</p>
								</td>
							</tr>
							<tr class="table">
								<td class="table tr">
									<p>%</p>
								</td>
								<td class="table tr">
									<p class="right">34.7</p>
								</td>
								<td class="table tr">
									<p class="right">20.4</p>
								</td>
								<td class="table tr">
									<p class="right">26.5</p>
								</td>
								<td class="table tr">
									<p class="right">2.0</p>
								</td>
								<td class="table tr">
									<p class="right">10.2</p>
								</td>
								<td class="table tr">
									<p class="right">2.0</p>
								</td>
								<td class="table tr">
									<p class="right">2.0</p>
								</td>
								<td class="table tr">
									<p class="right">2.0</p>
								</td>
								<td class="table tr">
									<p class="right">100.0</p>
								</td>
							</tr>
							<tr class="table">
								<td class="table tr">
									<p>Tveganje za tvorbo anti-D in kandidatka (nosečnica) za prejem Ig anti-D</p>
								</td>
								<td class="table tr" colspan="4">
									<p class="center">ne</p>
								</td>
								<td class="table tr" colspan="4">
									<p class="center">da</p>
								</td>
								<td class="table tr" />
							</tr>
							<tr class="table">
								<td class="table tr">
									<p>Transfuzija eritrocitov</p>
								</td>
								<td class="table tr" colspan="4">
									<p class="center">lahko D-poz</p>
								</td>
								<td class="table tr" colspan="4">
									<p class="center">D-neg</p>
								</td>
								<td class="table tr" />
							</tr>
							<tr class="table">
								<td class="table tr" />
								<td class="table tr" colspan="4">
									<p class="center">41</p>
								</td>
								<td class="table tr" colspan="4">
									<p class="center">8</p>
								</td>
								<td class="table tr" />
							</tr>
							<tr class="table">
								<td class="table tr" />
								<td class="table tr" colspan="4">
									<p class="center">83.7 %</p>
								</td>
								<td class="table tr" colspan="4">
									<p class="center">16.3 %</p>
								</td>
								<td class="table tr" />
							</tr>
						</tbody>
					</table>
					<p class="caption"><bold class="blue">Tabela 1:</bold> Rezultati genotipizacije <italic class="em">D</italic> ter njihova obravnava.</p>
				</div>
			</div>
			<h1><span>8 </span>Razpravljanje</h1>
			<p>Ag D je zelo imunogen, zato je natančna določitev KS D pomembna za nadaljnjo obravnavo nosečnic, krvodajalcev in bolnikov, ki potrebujejo transfuzijo krvi. Osnovna metoda za določitev Ag D je serološka. Zaradi izjemne kompleksnosti sistema D kljub uporabi različnih reagentov anti-D le s serološkimi preiskavami večinoma ne moremo razlikovati med različnimi D-var. Zato v primeru nejasne serološke določitve D nadaljujemo z molekularnobiološkimi metodami.</p>
			<p>V raziskavi smo ugotovili, da je med slovenskimi nosečnicami najpogostejša oblika D-var šibki D tip 1, sledita mu šibki D tip 3 in 2. Frekvenca se ujema s predhodnimi podatki o pojavljanju šibkih oblik D v slovenski populaciji&#160;<span class="xref">(4,25,31</span><span class="xref">)</span>. Po primerjavi s sosednjimi evropskimi državami smo najbolj podobni populaciji Tirolske&#160;<span class="xref">(4)</span>. Parcialne oblike D so značilne za črnsko populacijo, vendar so zaradi imunogenosti pomembne tudi pri belcih. Osebe, ki so nosilci parcialnega D kategorije VI, lahko po stiku z D-poz eritrociti tvorijo anti-D, pri D-poz novorojenčkih, katerih matere so nosilke D kategorije VI in tvorijo aloprotitelesa anti-D, pa se lahko razvije huda oblika HBPN. Zato v Sloveniji, kot tudi v ostalih evropskih državah, nosečnicam in prejemnikom transfuzij določimo serološko obliko D z monoklonskimi protitelesi, ki ne zaznajo D kategorije VI. Tako nosečnice, ki so sicer nosilke D kategorije VI, obravnavamo kot D-neg, prejmeniki transfuzij pa prejmejo D-neg transfuzije. Na drugi strani pa krvodajalce, ki so nosilci D kategorije VI, obravnavamo kot D-poz. Njihovo kri lahko prejmejo le D-poz osebe&#160;<span class="xref">(4)</span>. S tem si lahko razložimo, zakaj je v naših rezultatih najpogostejša parcialna oblika D med nosečnicami D kategorija VII in ne D kategorija VI, saj jo zaznamo kot D-neg.</p>
			<p>Odkritje Ig anti-D sredi 60. let prejšnjega stoletja je pomembno znižalo obolevnost in smrtnost zaradi HBPN. Čeprav je Ig anti-D varno zdravilo, gre vseeno za produkt humanega izvora, ki ga pridobivamo z zlivanjem plazme aktivno imuniziranih darovalcev. Ker gre za zdravilo iz krvi, obstaja, sicer zelo nizko, tveganje za prenos okužb z do sedaj znanimi ali neznanimi povzročitelji. V nekaterih delih sveta se pojavljajo tudi težave s preskrbo zadovoljive količine plazme z visokim titrom protiteles anti-D&#160;<span class="xref">(37)</span>, Evropska agencija za zdravila (European Medicines Agency, EMEA) pa že določa omejeno imuniziranje D-neg prostovoljcev, zato bo zadostnost količin pripravka v prihodnosti vprašljiva&#160;<span class="xref">(38)</span><italic class="em">.</italic> Zato je pomembno določiti primeren algoritem, s katerim po eni strani preprečujemo aloimunizacijo nosečnic in nastanek HBPN, na drugi strani pa nepotrebno dajanje Ig anti-D.</p>
			<p>V preteklosti se je določanje Ag D in obravnava nosečnic glede na tip D spreminjala. Sprva so bile nosečnice s serološko šibkimi oblikami D obravnavane kot D-poz in niso prejele zaščite z Ig anti-D (priporočila Ameriškega združenja krvnih bank (<italic class="em">angl.</italic> American Association of Blood Banks<italic class="em">, </italic>AABB) iz leta 1981 ter Ameriškega združenja porodničarjev in ginekologov (<italic class="em">angl.</italic> American College of Obstetricians and Gynecologist, ACOG))&#160;<span class="xref">(20)</span>. Z vse večjim poznavanjem genetskih informacij o lokusu <italic class="em">D</italic> in<italic class="em"> CE </italic>in primerov tvorbe protiteles anti-D pri nekaterih oblikah seroloških šibkih D je prišlo do sprememb priporočil za določitev Ag D in obravnavo nosečnic. Daniels je leta 2013 priporočil naslednji algoritem: nosečnice, ki jih serološko določimo, da so D-neg, potrebujejo zaščito z Ig anti-D, če so D-poz, je ne potrebujejo. V primeru nejasne serološke določitve D pa priporoča genotipizacijo gena <italic class="em">D</italic>. Če je nosečnica nosilka šibkega D tipa 1, 2 ali 3, jo lahko obravnavamo kot D-poz, v primeru katere koli druge D-var pa kot D-neg. Enako je leta 2015 priporočil tudi Sandler&#160;<span class="xref">(15,</span><span class="xref">20)</span>.</p>
			<p>Sandler je ugotovil, da bi lahko, glede na frekvenco D-var v rasno mešani populaciji Združenih držav Amerike, z natančno določitvijo serološko šibkih oblik D letno preprečili dajanje 24.700 injekcij Ig anti-D&#160;<span class="xref">(20)</span>. Za slovensko populacijo, v kateri je bilo v zadnjih petih letih v povprečju 21.020 rojstev na leto&#160;<span class="xref">(39)</span>, je značilno, da imajo šibki tipi D frekvenco 0,4 % ter predstavljajo 80 % vseh D-var. Tako vsako leto odkrijemo približno 105 (0,5 %) nosečnic, ki so nosilke D-var. Izmed teh je približno 84 (80 %) nosečnic nosilk šibkih D tipa 1, 2 in 3, ki ne potrebujejo perinatalne zaščite z Ig anti-D. Vsaka od teh nosečnic bi po nepotrebnem prejela Ig anti-D v 28. tednu nosečnosti. Ker je v populaciji belcev od 80–85 % D-poz ljudi in torej od 15–20 % D-neg ljudi&#160;<span class="xref">(40,41)</span>, med D-poz pa 44 % homozigotov (D/D) in 56 % heterozigotov (D/d)&#160;<span class="xref">(42)</span>, lahko izračunamo, da bi približno 67 nosečnic (80 %) s KS D-var (in torej večinoma z genotipom D/d) po nepotrebnem dobilo perinatalne zaščite z Ig anti-D tudi po porodu D-poz otroka, približno 21 (25 %) izmed njih tudi zaradi potencialnih senzibilizirajočih dogodkov med nosečnostjo (krvavitev, amniocenteza …)&#160;<span class="xref">(20)</span>. Po izračunu bi tako pri približno 84 nosečnicah prihranili približno 172 nepotrebih vbrizganj Ig anti-D na leto.</p>
			<h1><span>9 </span>Zaključek</h1>
			<p>Natančna določitev KS D je pomembna glede nadaljnje obravnave nosečnic, krvodajalcev in prejemnikov transfuzij. Standardna metoda za določitev Ag D je danes še vedno serološka. Sistem Rh je zelo polimorfen in vodi v različne fenotipe, D-poz, D-neg ali D-var. Slednje razdelimo na šibke D, parcialne D ali D<sub class="sub">el</sub>. Danes vemo, da ljudje, ki so nosilci alelov za šibke D tipa 1, 2 ali 3, ob stiku z D-poz eritrociti, glede na dosedanje izkušnje, ne bodo tvorili aloprotiteles anti-D. Zato selektivna integracija molekularnobioloških metod za določitev genotipa <italic class="em">D</italic> v laboratorijsko prakso predstavlja podporno metodo pri določitvi KS D in je močno pripevala k napredku porodniških in tudi transfuzijskih protokolov. Tako lahko zmanjšamo nepotrebno vbrizganje Ig anti-D pri določenih D-var nosečnicah in nepotrebne transfuzije D-neg krvi pri tistih bolnikih z D-var, ki lahko varno prejmejo D-poz kri (nosilci šibkih D tipa 1, 2, 3). Na ta način lahko varčujemo z zalogami Ig anti-D in D-neg enotami krvi. Z uvedbo ciljane zaščite D-neg nosečnic z Ig anti-D pa pričakujemo, da bomo naredili še dodatni korak pri optimalni uporabi zdravila Ig anti-D&#160;<span class="xref">(43-46)</span>.</p>
		</article>
	</body>
</html>
