<!DOCTYPE html>
<html xmlns="http://www.w3.org/1999/xhtml">
	<head>
		<meta charset="utf-8" />
		<title>2899</title>
	</head>
	<body id="x2899" lang="sl-SI">
		<sidebar id="_idContainer000" class="meta-wrapper">
			<p class="slug"><bold class="strong">@publisher.id:</bold> 2899</p>
			<p class="slug"><bold class="strong">@primary-language</bold><bold class="strong">:</bold> <span class="primary-language">sl</span>, en</p>
			<p class="slug"><bold class="strong">@discipline-en:</bold> Microbiology and immunology, Stomatology, Neurobiology, Oncology, Human reproduction, <span class="discipline-en">Cardiovascular system</span>, Metabolic&#160;and&#160;hormonal&#160;disorders, Public&#160;health (occupational medicine), Psychiatry</p>
			<p class="slug"><bold class="strong">@discipline-sl:</bold> Mikrobiologija in imunologija, Stomatologija, Nevrobiologija, Onkologija, Reprodukcija človeka, <span class="discipline-sl">Srce in ožilje</span>, Metabolne&#160;in&#160;hormonske&#160;motnje, Javno&#160;zdravstvo&#160;(varstvo pri delu), Psihiatrija</p>
			<p class="slug"><bold class="strong">@article-type-en:</bold> Editorial, Original scientific article, Review article, Short scientific article, <span class="article-type-en">Professional article</span></p>
			<p class="slug"><bold class="strong">@article-type-sl:</bold> Uvodnik, Izvirni znanstveni članek, Pregledni znanstveni članek, Klinični primer, <span class="article-type-sl">Strokovni članek</span></p>
			<p class="slug"><bold class="strong">@running-header:</bold> <span class="running-header"><a id="_idTextAnchor000"></a>Klinični pomen elektroforeze serumskih beljakovin</span></p>
			<p class="slug"><bold class="strong">@reference-sl:</bold> <span class="reference-sl">Zdrav Vestn | november – december 2019 | Letnik 88</span></p>
			<p class="slug"><bold class="strong">@reference-en:</bold> <span class="reference-en">Zdrav Vestn | November – December 2019 | Volume 88</span></p>
		</sidebar>
		<sidebar id="_idContainer001" class="meta-wrapper">
			<p class="aff lang-sl"><span class="ref-aff">1</span> Oddelek za hematologijo in hematološko onkologijo, Klinika za interno medicino, Univerzitetni klinični center Maribor, Maribor, Slovenija</p>
			<p class="aff lang-sl"><span class="ref-aff">2</span> Klinika za ginekologijo in perinatologijo, Univerzitetni klinični center Maribor, Maribor, Slovenija</p>
			<p class="aff lang-en"><span class="ref-aff">1</span> Department of Haematology and Hematologic Oncology, Division of Internal Medicine, University Medical Centre Maribor, Maribor, Slovenia</p>
			<p class="aff lang-en"><span class="ref-aff">2</span> Division of Gyneacology and Perinatology, University Medical Centre Maribor, Maribor, Slovenia</p>
			<p class="label">Korespondenca/Correspondence:</p>
			<p class="correspondence">Marjana Glaser Kraševac, e:&#160;m.glaser@ukc-mb.si</p>
			<p class="label">Ključne besede:</p>
			<p class="keywords lang-sl">elektroforeza; serumske beljakovine; monoklonska gamopatija; poliklonska gamopatija</p>
			<p class="label">Key words:</p>
			<p class="keywords lang-en">electrophoresis; serum proteins; monoclonal gammopathy; polyclonal gammopathy</p>
			<p class="history">Prispelo: 16. 11. 2018 Sprejeto: 29. 3. 2019</p>
		</sidebar>
		<article>
			<h1 class="title lang-sl">Klinični pomen elektroforeze serumskih beljakovin</h1>
			<h1 class="title lang-en" lang="en-US">Clinical significance of serum protein electrophoresis</h1>
			<p class="author" lang="en-US"><span class="given-name">Marjana</span> <span class="surname">Glaser Kraševac</span>,<sup class="sup">1</sup> <span class="given-name">Tanja</span> <span class="surname">Tašner</span><sup class="sup">2</sup></p>
			<h1 class="abs">Izvleček</h1>
			<p class="abs">Elektroforeza serumskih beljakovin je metoda ločevanja beljakovin na podlagi njihovih lastnosti. Pod vplivom električne napetosti se serumske beljakovine razvrstijo v šest frakcij, med katerimi predstavljajo albumini največjo frakcijo, ostale frakcije pa pet vrst globulinov. Elektroforeza serumskih beljakovin ima v prvi vrsti klinični pomen pri ugotavljanju diseminiranega plazmocitoma in drugih bolezni serumskih beljakovin, sicer pa lahko z elektroforezo prepoznamo morfološke vzorce glede na akutno ali kronično vnetje, različne malignome, bolezni jeter in ledvic.</p>
			<h1 class="abs">Abstract</h1>
			<p class="abs">Serum protein electrophoresis is a protein separating method based on their properties. Under the influence of electrical voltage, serum proteins are separated into six fractions, of which albumins represent the largest fraction and the remaining fractions are five types of globulins. Serum protein electrophoresis has clinical significance for identifying multiple myeloma and other serum protein disorders, and it also helps to identify morphologic changes in response to acute and chronic inflammation, various malignancies as well as liver and renal failure.</p>
			<p class="cite-as"><bold class="strong">Citirajte kot/</bold><bold class="strong">Cite as:</bold> Glaser Kraševac M, Tašner T. [Clinical significance of serum protein electrophoresis]. Zdrav Vestn. 2019;88(11–12):593–606.</p>
			<p class="doi"><bold class="strong">DOI:</bold> 10.6016/ZdravVestn.2899</p>
			<h1><span>1 </span>Uvod</h1>
			<p>Elektroforeza serumskih beljakovin (ESB) je laboratorijska preiskava, s katero ugotavljamo koncentracije posameznih podvrst beljakovin v serumu in njihovo porazdelitev, kar je diagnostično pomembno pri boleznih plazmatk in drugih stanj čezmernega ali premajhnega delovanja imunskih celic ter številnih drugih bolezenskih stanj. Odločitev o preiskavi sledi klinični delovni diagnozi v postopku diagnosticiranja. Pravilna interpretacija rezultatov je ključna za prepoznavanje bolezenskih stanj.</p>
			<p>Elektroforeza je enostavna metoda ločevanja proteinov glede na njihove fizikalne in kemijske lastnosti. Serum bolnika nanesemo na specifičen nosilec, po katerem beljakovine potujejo pod vplivom električne napetosti. Zaradi razlik v velikosti, obliki in naboju se beljakovine razvrstijo v 6 frakcij – albumine, globuline α<sub class="sub">1</sub>, globuline α<sub class="sub">2</sub>, globuline β<sub class="sub">1</sub>, globuline β<sub class="sub">2</sub> in globuline γ&#160;<span class="xref">(1</span><span class="xref">)</span>.</p>
			<p>Poznamo več vrst ESB, ki se razlikujejo glede na vrsto (filter papir, acetatna celuloza, agarozni gel, poliakrilamidni gel) in obliko (elektroforeza na plošči, kapilarna elektroforeza) nosilca, po katerem beljakovine potujejo&#160;<span class="xref">(2-4)</span>. Gostota beljakovin se elektronsko preračuna, s čimer dobimo grafične podatke glede na relativno in absolutno količino posamezne beljakovine. Poseben tip elektroforeze je imunoelektroforeza, pri kateri se po elektroforezi na nosilcu nadaljuje še imunoreakcija frakcioniranih beljakovin s protitelesi&#160;<span class="xref">(4)</span>.</p>
			<h1><span>2 </span>Komponente proteinograma</h1>
			<p>V človeški krvi prepoznamo dve skupini beljakovin – <italic class="em">albumine, </italic>ki<italic class="em"> </italic>predstavljajo večji, in <italic class="em">globuline, </italic>ki predstavljajo manjši delež serumskih beljakovin&#160;<span class="xref">(5)</span>. Serum zdrave osebe vsebuje 65–80&#160;g/L beljakovin&#160;<span class="xref">(3</span><span class="xref">)</span>. Ko je proces elektroforeze na nosilcu končan, se z denzitometrom izriše denzitogram – <italic class="em">proteinogram</italic>, ki nam shematsko prikazuje koncentracije serumskih beljakovin glede na njihovo razporeditev&#160;<span class="xref">(1)</span>. Sestavljen je iz več vrhov, ki predstavljajo posamezne beljakovinske frakcije. Prvi vrh je največji in predstavlja albumine, naslednjih pet vrhov pa predstavlja globuline α<sub class="sub">1</sub>, α<sub class="sub">2</sub>, β<sub class="sub">1</sub>, β<sub class="sub">2</sub> ter γ (<span class="ref-fig">Slik</span><span class="ref-fig">a 1</span>)&#160;<span class="xref">(5)</span>.</p>
			<div>
				<div id="_idContainer003" class="figure-wrapper">
					<p><img src="2899-web-resources/image/zdravvestn-2899-sl-01.png" alt="" /></p>
					<p class="caption"><bold class="blue">Slika 1:</bold> Normalen izvid elektroforeze serumskih beljakovin na agaroznem gelu.</p>
				</div>
			</div>
			<p>Referenčne vrednosti koncentracij beljakovin posameznih frakcij in njihovih deležev so prikazane v <span class="ref-table">Tabel</span><span class="ref-table">i 1</span>&#160;<span class="xref">(6)</span>.</p>
			<div>
				<div id="_idContainer004" class="table-wrapper">
					<p class="caption"><bold class="blue">Tabela 1:</bold> Referenčne vrednosti posameznih frakcij beljakovin v g/L in %&#160;<span class="xref">(6).</span></p>
					<table id="table001" class="table">
						<colgroup>
							<col />
							<col />
							<col />
						</colgroup>
						<thead>
							<tr class="table">
								<td class="table th">
									<p class="tbl-fig_th">Frakcija</p>
								</td>
								<td class="table th">
									<p class="tbl-fig_th">g/L</p>
								</td>
								<td class="table th">
									<p class="tbl-fig_th">%</p>
								</td>
							</tr>
						</thead>
						<tbody>
							<tr class="table">
								<td class="table tr">
									<p>Albumin</p>
								</td>
								<td class="table tr">
									<p>41,0–48,6</p>
								</td>
								<td class="table tr">
									<p>55,8–66,1</p>
								</td>
							</tr>
							<tr class="table">
								<td class="table tr">
									<p>Globulin α<sub class="sub">1</sub></p>
								</td>
								<td class="table tr">
									<p>2,1–3,6</p>
								</td>
								<td class="table tr">
									<p>2,9–4,9</p>
								</td>
							</tr>
							<tr class="table">
								<td class="table tr">
									<p>Globulin α<sub class="sub">2</sub></p>
								</td>
								<td class="table tr">
									<p>5,2–8,7</p>
								</td>
								<td class="table tr">
									<p>7,1–11,8</p>
								</td>
							</tr>
							<tr class="table">
								<td class="table tr">
									<p>Globulin β</p>
								</td>
								<td class="table tr">
									<p>6,2–9,6</p>
								</td>
								<td class="table tr">
									<p>8,4–13,1</p>
								</td>
							</tr>
							<tr class="table">
								<td class="table tr">
									<p>Globulin γ</p>
								</td>
								<td class="table tr">
									<p>8,2–13, 8</p>
								</td>
								<td class="table tr">
									<p>11,1–18,8</p>
								</td>
							</tr>
						</tbody>
					</table>
				</div>
			</div>
			<h2><span>2.1 </span>Albumini</h2>
			<p>Albumini so največja komponenta beljakovin v serumu. Njihova sinteza se odvija v jetrih. Naloga albuminov je raznolika: vzdržujejo osmotski tlak, prenašajo endogene in eksogene molekule, kot so bilirubin, encimi, hormoni, lipidi, kovinski ioni in zdravila&#160;<span class="xref">(5)</span>.</p>
			<p><italic class="em">Zmanjšana koncentracija albuminov</italic> je posledica zmanjšane sinteze v jetrih in/ali povečane razgradnje ali izgube&#160;<span class="xref">(1)</span>. Glavni vzrok zmanjšane sinteze albuminov v razvitem svetu so bolezni jeter s hudo okvaro hepatocitov, v nerazvitih deželah pa beljakovinska podhranjenost (kvašiorkor). Pri onkoloških bolnikih in bolnikih z drugimi hujšimi kroničnimi boleznimi je hipoalbuminemija posledica malnutricije. Zmanjšana koncentracija serumskih albuminov se pojavi tudi pri izgubljanju beljakovin skozi poškodovane ledvice (nefrotski sindrom), gastropatijah z izgubo beljakovin ali pri težkih opeklinah. Sinteza albuminov je zmanjšana tudi v nosečnosti ali ob akutnem in kroničnem vnetju zaradi vpliva interlevkina 6 (IL6) na hepatocite, ki sintetizirajo namesto albuminov večje količine reaktantov akutne faze&#160;<span class="xref">(1,4-5)</span>.</p>
			<p><italic class="em">Povečane vrednosti albuminov</italic> najdemo predvsem pri bolnikih z zmanjšanim deležem vode v serumu, kot je na primer ob dehidraciji. Takrat so povečane koncentracije in deleži tudi ostalih serumskih beljakovin&#160;<span class="xref">(5,7)</span>. Koncentracija albumina se poveča tudi pri čezmerni infuziji albumina.</p>
			<h2><span>2.2 </span>Globulini α<sub class="sub">1</sub></h2>
			<p>Globulini α<sub class="sub">1</sub> predstavljajo najmanjšo skupino serumskih beljakovin&#160;<span class="xref">(7)</span>. V tej frakciji se nahajajo proteazni inhibitor <italic class="em">α</italic><sub class="sub">1</sub> antitripsin, ki predstavlja več kot 90&#160;% frakcije α<sub class="sub">1</sub>, fetoprotein <italic class="em">α</italic><sub class="sub">1</sub>, tiroksin vezujoči globulin (<italic class="em">angl.</italic> thyroxine binding globulin, TBG) in lipoprotein <italic class="em">α</italic><sub class="sub">1</sub> visoke gostote (<italic class="em">angl.</italic> high density lipoprotein, HDL)&#160;<span class="xref">(1,5,7)</span>. Odsotnost gena, ki kodira antitripsin α<sub class="sub">1</sub> vodi v zgodnji nastanek emfizema in nekaterih bolezni jeter&#160;<span class="xref">(5)</span>.</p>
			<p><italic class="em">Zmanjšana koncentracija frakcije</italic> <italic class="em">α</italic><sub class="sub">1</sub><italic class="em"> </italic>je povezana s pomanjkanjem antitripsina α<sub class="sub">1</sub> (<span class="ref-fig">Slik</span><span class="ref-fig">a 2</span>), zmanjšane sinteze globulinov zaradi bolezni jeter ali zaradi izgube beljakovin z urinom pri okvari ledvic&#160;<span class="xref">(1,7)</span>.</p>
			<div>
				<div id="_idContainer006" class="figure-wrapper">
					<p><img src="2899-web-resources/image/zdravvestn-2899-sl-02.png" alt="" /></p>
					<p class="caption"><bold class="blue">Slika 2:</bold> Elektroforeza serumskih beljakovin pri pomanjkanju antitripsina α<sub class="sub">1</sub>.</p>
				</div>
			</div>
			<p><italic class="em">Povečana koncentracija globulinov</italic> <italic class="em">α</italic><sub class="sub">1</sub><italic class="em"> </italic>je možna pri malignih boleznih, akutnem vnetju ter v nosečnosti&#160;<span class="xref">(5)</span>. Zaradi povečane koncentracije alfa 1 fetoproteina je v tej frakciji lahko viden zobec pri hepatocelularnem karcinomu in tumorjih rumenjakove vrečke&#160;<span class="xref">(5)</span>.</p>
			<h2><span>2.3 </span>Globulini α<sub class="sub">2</sub></h2>
			<p>Med pomembnejše globuline α<sub class="sub">2</sub> uvrščamo prenašalec bakra ceruloplazmin, makroglobulin <italic class="em">α</italic><sub class="sub">2</sub> ter haptoglobin&#160;<span class="xref">(1)</span>.</p>
			<p><italic class="em">Zmanjšano koncentracijo</italic> <italic class="em">globulinov</italic> <italic class="em">α</italic><sub class="sub">2</sub><italic class="em"> </italic>na račun haptoglobina ugotavljamo pri metastazah različnih tumorjev, pri boleznih jeter, sepsi ter pri znotrajžilni hemolizi, ko se haptoglobin porabi zaradi vezave s prostim hemoglobinom in na ta način preprečuje poškodbo ledvic&#160;<span class="xref">(2,6)</span>. Drugi vzrok zmanjšane koncentracije globulinov α<sub class="sub">2</sub> je pomanjkanje ceruloplazmina pri Wilsonovi bolezni, zaradi česar se baker kopiči predvsem v jetrih&#160;<span class="xref">(2)</span>.</p>
			<p><italic class="em">Povečana</italic> <italic class="em">koncentracija globulinov</italic> <italic class="em">α</italic><sub class="sub">2</sub><italic class="em"> </italic>je značilna za akutno vnetje&#160;<span class="xref">(1)</span>. Zaradi velike molekulske mase makroglobulina <italic class="em">α</italic><sub class="sub">2</sub> je frakcija α<sub class="sub">2</sub> značilno povečana pri nefrotskem sindromu, saj ta beljakovina v primerjavi z ostalimi težje prehaja preko okvarjene bazalne membrane glomerula&#160;<span class="xref">(5,7)</span>. Prav tako je ta frakcija lahko povečana pri diabetikih, pri jemanju oralnih kontraceptivov, steroidov ter pri hipertiroidizmu&#160;<span class="xref">(2,5)</span>. Povečana koncentracija haptoglobina je značilna za akutni vnetni odgovor in za povečano izločanje estrogenov ali steroidov (nosečnost, kontraceptivi ali neoplazme, ki izločajo estrogen, ciroza). Vzrok je veliko izločanje IL 6&#160;<span class="xref">(5)</span>.</p>
			<h2><span>2.4 </span>Globulini β</h2>
			<p>Frakcijo β delimo v β<sub class="sub">1</sub> in β<sub class="sub">2</sub>, vendar je lahko na proteinogramu viden le en vrh, predvsem pri elektroforezah s slabšo resolucijo&#160;<span class="xref">(2,5)</span>. Med pomembnejše globuline β<sub class="sub">1</sub> uvrščamo prenašalec železa transferin in lipoprotein <italic class="em">β</italic><sub class="sub">1</sub> nizke gostote (<italic class="em">angl.</italic> low density lipoprotein, LDL), med globuline β<sub class="sub">2 </sub>pa<sub class="sub"> </sub>mikroglobulin <italic class="em">β</italic><sub class="sub">2</sub> in beljakovini komplementa C3 in C4&#160;<span class="xref">(5)</span>.</p>
			<p><italic class="em">Zmanjšana frakcija </italic><italic class="em">globulinov</italic> <italic class="em">β</italic><sub class="sub">1 </sub>je posledica zmanjšane koncentracije transferina, katerega sinteza je motena pri boleznih jeter (ciroza), ali pa se transferin izloča preko obolelih ledvic ali preko poškodovane kože (opekline)&#160;<span class="xref">(2)</span>. Prav tako so beljakovine β<sub class="sub">1 </sub>zmanjšane pri hipolipoproteinemiji&#160;<span class="xref">(7)</span>.</p>
			<p><italic class="em">Povečana </italic><italic class="em">raven globulinov</italic> <italic class="em">β</italic><sub class="sub">1</sub><italic class="em"> ali β</italic><sub class="sub">2</sub><italic class="em"> </italic>je značilna za hiperlipidemije, biliarno cirozo, Cushingovo bolezen, hipotiroidizem, akutno vnetje, maligno hipertenzijo, nodozni poliarteritis, zaporno zlatenico, anemijo zaradi pomanjkanja železa, nosečnost in zdravljenje z estrogeni. Pri slednjih treh je vzrok povečane ravni globulinov posledica povečane koncentracije serumskega transferina. Pri akutnem vnetju se frakcija β<sub class="sub">2</sub> poveča predvsem na račun beljakovine komplementa C3&#160;<span class="xref">(1,5</span><span class="xref">)</span>.</p>
			<p>Med vrhom β in γ je t. i. vmesna cona. V tem delu se kopiči C-reaktivni protein (CRP), najdemo pa lahko tudi imunoglobuline (Ig) A in M. Pri bolnikih z jetrno cirozo, okužbami dihal ali revmatoidnim artritisom nastane lahko most <italic class="em">β–γ</italic>, ki združuje oba vrhova&#160;<span class="xref">(1,2)</span>.</p>
			<h2><span>2.5 </span>Globulini γ</h2>
			<p>V frakciji γ se nahajajo imunoglobulini (Ig) (IgG, IgA, IgM, IgD in IgE). IgA in IgM lahko prehajata v področje frakcije β&#160;<span class="xref">(8)</span>.</p>
			<p><italic class="em">Zmanjšana koncentracija globulinov frakcije γ – agamaglobulinemija</italic><italic class="em"> in hipogamaglobulinemija</italic> sta posledica zmanjšane sinteze ali povečane izgube Ig (<span class="ref-fig">Slik</span><span class="ref-fig">a 3</span>).</p>
			<div>
				<div id="_idContainer008" class="figure-wrapper">
					<p><img src="2899-web-resources/image/zdravvestn-2899-sl-03.png" alt="" /></p>
					<p class="caption"><bold class="blue">Sl<a id="_idTextAnchor001"></a>ika 3:</bold> Elektroforeza serumskih beljakovin pri hipogamaglobulinemiji.</p>
				</div>
			</div>
			<p><italic class="em">Povečana koncentracija globulinov</italic> <italic class="em">γ </italic>je možna pri številnih malignih, revmatskih, granulomatoznih, vezivnotkivnih boleznih ali boleznih jeter&#160;<span class="xref">(8)</span>. Pomemben je izgled zobca: če ima le en vrh, je monoklonski, če je razširjen, je poliklonski, zelo redko najdemo oligoklonski zobec.</p>
			<p class="ul"><span>•</span>Monoklonski zobec<italic class="em"> </italic>je značilen za monoklonske gamapatije, skupino večinoma malignih bolezni, ki izvirajo iz le enega malignega klona plazmatk. Te izločajo ali samo eno vrsto neokvarjenega Ig, težke ali lahke verige (Bence Jones protein) ali kombinacijo teh komponent. Te beljakovine imenujemo paraproteini ali M (monoklonski) proteini. Zobec M ima izgled konici podobnega vrha (<span class="ref-fig">Slik</span><span class="ref-fig">a 4</span>)&#160;<span class="xref">(8)</span>.</p>
			<div>
				<div id="_idContainer010" class="figure-wrapper">
					<p><img src="2899-web-resources/image/zdravvestn-2899-sl-04.png" alt="" /></p>
					<p class="caption"><bold class="blue">Slika 4:</bold> Monoklonski zobec v frakciji γ.</p>
				</div>
			</div>
			<p class="ul"><span>•</span>Poliklonski zobec<italic class="em"> </italic>–<italic class="em"> </italic>Ig pri poliklonskem zobcu izvirajo iz številnih klonov plazmatk, zaradi česar pride do povečanja serumske koncentracije več vrst Ig. Pri izrisu elektroforeze beljakovin vidimo širok zobec (<span class="ref-fig">Slik</span><span class="ref-fig">a 5</span>)&#160;<span class="xref">(1)</span>.</p>
			<div>
				<div id="_idContainer012" class="figure-wrapper">
					<p><img src="2899-web-resources/image/zdravvestn-2899-sl-05.png" alt="" /></p>
					<p class="caption"><bold class="blue">Slika 5:</bold> Poliklonski zobec v frakciji γ.</p>
				</div>
			</div>
			<p class="ul"><span>•</span>Oligoklonski zobec<italic class="em"> </italic>(<span class="ref-fig">Slik</span><span class="ref-fig">a 6</span>) ni monoklonski zobec, kot to mnogokrat napačno interpretirajo, marveč je sestavljen iz več frakcij Ig. Pojavlja se redko pri kroničnem imunskem draženju ali zaviranju (Lymska bolezen, sistemski lupus, sifilis, Sjögrenov sindrom, avtoimunski hepatitis, revmatoidni artritis z visoko koncentracijo revmatološkega faktorja). Pojavlja se tudi v možganski tekočini in je posledica večjega nastajanja intratekalnih IgG&#160;<span class="xref">(9</span><span class="xref">)</span>. Je napovednik za multiplo sklerozo (MS), pri kateri ostane trajno prisoten pri 95&#160;% obolelih. Pojavlja se tudi pri drugih boleznih centralnega živčevja (nevrosarkoidoza, subakutni sklerozirajoči panencefalitis, subarahnoidalna krvavitev, primarni limfom centralnega živčevja, sindrom Guillain–Barré, meningealna karcinomatoza), vendar po ozdravitvi izgine (<span class="ref-table">Tabel</span><span class="ref-table">a 2</span>).</p>
			<div>
				<div id="_idContainer014" class="figure-wrapper">
					<p><img src="2899-web-resources/image/zdravvestn-2899-sl-06.png" alt="" /></p>
					<p class="caption"><bold class="blue">Slika 6:</bold> Oligoklonalni zobec v frakciji γ.</p>
				</div>
			</div>
			<div>
				<div id="_idContainer015" class="table-wrapper">
					<p class="caption"><bold class="blue">Tabela 2:</bold> Spremembe v serumski elektroforezi beljakovin pri določenih stanjih ali boleznih&#160;<span class="xref">(20)</span> *CVID – splošna variabilna imunodeficienca - common variable immunodeficiency.</p>
					<table id="table002" class="table">
						<colgroup>
							<col />
							<col />
							<col />
						</colgroup>
						<thead>
							<tr class="table">
								<td class="table th">
									<p class="tbl-fig_th">Vrsta</p>
								</td>
								<td class="table th">
									<p class="tbl-fig_th">Povišan</p>
								</td>
								<td class="table th">
									<p class="tbl-fig_th">Znižan</p>
								</td>
							</tr>
						</thead>
						<tbody>
							<tr class="table">
								<td class="table tr">
									<p>Albumini</p>
								</td>
								<td class="table tr">
									<p>Dehidracija</p>
								</td>
								<td class="table tr">
									<p>Kronična kaheksija</p>
									<p>Kronične okužbe</p>
									<p>Malignomi – poraba</p>
									<p>Krvavitve, opekline</p>
									<p>Enteropatije z izgubljanjem proteinov</p>
									<p>Moteno delovanje jeter</p>
									<p>Malnutricija</p>
									<p>Nosečnost</p>
								</td>
							</tr>
							<tr class="table">
								<td class="table tr">
									<p>Globulini α <sub class="sub">1</sub></p>
								</td>
								<td class="table tr">
									<p>Nosečnost</p>
								</td>
								<td class="table tr">
									<p>Pomanjkanje antitripsina α<sub class="sub">1</sub></p>
								</td>
							</tr>
							<tr class="table">
								<td class="table tr">
									<p>Globulini α <sub class="sub">2</sub></p>
								</td>
								<td class="table tr">
									<p>Insuficienca nadledvične žleze</p>
									<p>Zdravljenje s steroidi</p>
									<p>Napredovala sladkorna bolezen</p>
									<p>Nefritični sindrom</p>
								</td>
								<td class="table tr">
									<p>Malnutricija</p>
									<p>Megaloblastna anemija</p>
									<p>Enteropatija z izgubljanjem proteinov</p>
									<p>Huda jetrna okvara</p>
									<p>Wilsonova bolezen</p>
								</td>
							</tr>
							<tr class="table">
								<td class="table tr">
									<p>Globulini β</p>
								</td>
								<td class="table tr">
									<p>Biliarna ciroza</p>
									<p>Cushingova bolezen</p>
									<p>Hipotireoza</p>
									<p>Anemija zaradi pomanjkanja železa</p>
									<p>Nodozni poliarteritis</p>
									<p>Zaporna zlatenica</p>
									<p>Tretje trimesečje nosečnosti</p>
								</td>
								<td class="table tr">
									<p>Beljakovinska podhranjenost</p>
								</td>
							</tr>
							<tr class="table">
								<td class="table tr">
									<p>Globulini γ</p>
								</td>
								<td class="table tr">
									<p>Diseminirani plazmocitom</p>
									<p>Waldenströmova makroglobulinemija</p>
									<p>Maligni limfomi</p>
									<p>Hodgkinov limfom</p>
									<p>Kronična limfocitna levkemija</p>
									<p>Amiloidoza AL</p>
									<p>Ciroza</p>
									<p>Kronične granulomatozne bolezni</p>
									<p>Revmatološke bolezni in kolagenoze</p>
								</td>
								<td class="table tr">
									<p>A-gamaglobulinemija</p>
									<p>Hipogamaglobulinemija:</p>
									<p class="ul"><span>•</span>CVID *</p>
									<p class="ul"><span>•</span>Brutonova hipogamaglobulinemija</p>
									<p class="ul"><span>•</span>Pomanjkanje IgA pri novorojencih</p>
									<p class="ul"><span>•</span>Prehodna hipogamaglobulinemija</p>
								</td>
							</tr>
						</tbody>
					</table>
				</div>
			</div>
			<h1><span>3 </span>Indikacije za elektroforezo beljakovin</h1>
			<p>ESB ima v prvi vrsti klinični pomen pri ugotavljanju diseminiranega plazmocitoma in drugih bolezni serumskih proteinov, sicer pa lahko z elektroforezo prepoznamo morfološke vzorce glede na akutno ali kronično vnetje, različne malignome, bolezni jeter in ledvic. ESB je tudi presejalna metoda pri kliničnih in laboratorijskih spremembah, ki jih ne znamo razložiti (patološki zlomi, osteolitične spremembe, nepojasnjena periferna nevropatija, ponavljajoče se okužbe, ledvična odpoved, nepojasnjena anemija, hiperkalcemija, formacije eritrocitov rouleaux, povišana sedimentacija eritrocitov, beljakovine v urinu).</p>
			<h1><span>4 </span>Monoklonske gamopatije</h1>
			<p>Monoklonske gamopatije (<span class="ref-fig">Slik</span><span class="ref-fig">a </span><span class="ref-fig">4</span>) so posledica malignega ali potencialno malignega klonskega procesa za razliko od poliklonskih, ki so posledica kakršnega koli reaktivnega ali vnetnega procesa&#160;<span class="xref">(1)</span>.</p>
			<p>Kadar najdemo monoklonski zobec, je potrebno razlikovati diseminirani plazmocitom (DP) od drugih monoklonskih gamopatij, kot so Waldenströmova makroglobulinemija – IgM paraproteinemija, amiloidoza AL (AL), krioglobulinemija, solitarni plazmocitom, tleči plazmocitom, plazmacelična levkemija in premaligna monoklonska imunoglobulinemija neopredeljenega pomena (<italic class="em">angl.</italic> monoclonal gammopathy of undetermined significance, MINP)&#160;<span class="xref">(10)</span>.</p>
			<p class="ul"><span>•</span>MINP je daleč najpogostejša premaligna nepravilnost brez simptomov, ki jo odkrijemo v krvi in jo imenujemo paraprotein ali monoklonski zobec. Prevalenca MINP pri starejših od 50 let je 3,2/100 oseb, pri starejših nad 85 let pa je &gt; 8/100 oseb. Bolniki z MINP ne smejo imeti kliničnih težav in znakov, kot so opisani pri DP, limfoproliferativnih bolezni ali amiloidozi AL. MINP opredelimo kot raven monoklonskega zobca &lt; 30 g/L, delež klonalnih plazmatk v kostnem mozgu &lt; 10 %, odsotnost dokončne poškodbe organov (hiperkalcemija, anemija, ledvična odpoved in osteolitične kostne spremembe (<italic class="em">angl.</italic> merila CRAB)&#160;<span class="xref">(12</span><span class="xref">)</span>. Kot že rečeno, pa MINP velja za predmaligno bolezen, ki z 1-odstotno verjetnostjo napreduje v maligno krvno bolezen v obdobju 1 leta. Neugodni napovedni dejavniki za napredovanje v DP so: vrednost monoklonske beljakovine &gt; 15 g/L, monoklonska beljakovina razreda ne IgG, nesorazmerje količnika prostih lahkih verig kappa/lambda v serumu&#160;<span class="xref">(15)</span>. Poleg tega imajo bolniki z MINP večjo verjetnost za nastanek rakavih bolezni, nevropatij, okužb, tromboz, bolezni ledvic in skeleta. Bolnikov z MINP ne zdravimo, jih pa redno ambulantno sledimo&#160;<span class="xref">(11,14)</span>.</p>
			<p class="ul"><span>•</span>Monoklonska imunoglobulinemija kliničnega pomena. Kadar ugotovimo pri bolniku poškodbo posameznih organskih sistemov, je potrebno pomisliti na možnost vpletenosti monoklonske gamapatije, kar potrdimo z laboratorijskimi in histološkimi preiskavami. Če potrdimo povezavo, zdravimo kot DP. Najpogosteje so vpletene ledvice (monoklonska gamapatija ledvičnega pomena, s katero povezujemo proliferativni glomerulonefritis) skelet (monoklonska gamapatija skeletnega pomena, ki se klinično kaže kot akutna osteoporoza ter osteoporotičnimi zlomi skeleta), koža (monoklonska gamapatija kožnega pomena, kamor prištevamo tudi sindrom POEMS, krioglobulinemični vaskulitis, skleromiksedem, gangrensko piodermo), živčevje (monoklonska gamapatija nevropatskega pomena, ki se klinično kaže s pahljačo nevropatij)&#160;<span class="xref">(15)</span>.</p>
			<p class="ul"><span>•</span>DP je maligna novotvorba, ki nastane iz limfocitov B, ki so dosegli skoraj zrelost plazmatke. Njegov predhodnik je vedno MINP. Predstavlja 13 % vseh krvnih rakavih bolezni. Plazmocitomske celice se kopičijo v kostnem mozgu povsod v telesu, predvsem pa so prizadete kosti, ki tvorijo nosilni skelet telesa (vretenca, medenica, stegnenici, ključnici, lopatici in tudi lobanja). Monoklonski imunoglobulini pripadajo večinoma IgG, manj pa po vrsti IgA, IgD, IgE in IgM, v 30 % pa klon izloča le lahke verige lambda ali kappa, ki se izločajo skozi ledvice in jih okvarijo. V tem primeru govorimo o diseminiranem plazmocitomu Bence Jones. Okvarjeni so lahko še drugi organi. Kadar sumimo na DP, temelji dokaz bolezni na dodatnih preiskavah: poleg anamneze in kliničnega pregleda, celotne krvne slike, kreatinina in kalcija v serumu, opravimo elektroforezo in imunofiksacijo beljakovin v serumu in urinu, določimo proste lahke verige v serumu, opravimo punkcijo in biopsijo kostnega mozga, imunofenotipizacijo in FISH ter RTG-plazmocitomsko serijo ter mikroglobulin β<sub class="sub">2</sub>, albumin, nista pa obvezni, a koristni laktatna dehidrogenaza (LDH) in CRP&#160;<span class="xref">(15)</span>. O diagnostičnih merilih za DP in zdravljenju smo že pisali v prejšnjih v številkah Zdravniškega vestnika&#160;<span class="xref">(12,14)</span>. V določenih primerih nam ESB ni v pomoč pri ugotavljanju DP. Pri 10 % bolnikov z DP ugotovimo hipogamaglobulinemijo. Pri teh opravimo elektroforezo urina, saj plazmocitomske celice proizvajajo monoklonske proste verige kappa ali lambda v urinu – Bence Jonesove proteine&#160;<span class="xref">(1)</span>. ESB nam prav tako ni v pomoč, kadar plazmocitomske celice ne izločajo paraproteina – gre za nesekrecijski plazmocitom&#160;<span class="xref">(15)</span>. Za lažje razlikovanje med MINP in posameznimi vrstami plazmocitoma je leta 2003 International Myeloma Working Group (IMWG) izdelala merila za klasifikacijo teh bolezni (<span class="ref-table">Tabel</span><span class="ref-table">a 3</span>)&#160;<span class="xref">(13)</span>.</p>
			<div>
				<div id="_idContainer016" class="table-wrapper">
					<p class="caption"><bold class="blue">Tabela 3:</bold> Monoklonske gamapatije po IMWG&#160;<span class="xref">(13)</span> * angleško CRAB (hypercalcemia, renal failure, anemia, bone lesions).</p>
					<table id="table003" class="table">
						<colgroup>
							<col />
							<col />
						</colgroup>
						<thead>
							<tr class="table">
								<td class="table th">
									<p class="tbl-fig_th">Bolezen</p>
								</td>
								<td class="table th">
									<p class="tbl-fig_th">Značilnosti</p>
								</td>
							</tr>
						</thead>
						<tbody>
							<tr class="table">
								<td class="table tr">
									<p>Diseminirani plazmocitom</p>
								</td>
								<td class="table tr">
									<p class="ul"><span>•</span>Protein M &gt; 30&#160;g/L.</p>
									<p class="ul"><span>•</span>Skeletna prizadetost (litične spremembe, osteopenija, kompresijski zlomi vretenc) pri 80&#160;% bolnikov.</p>
									<p class="ul"><span>•</span>10–15&#160;% plazmatk v kostnem mozgu.</p>
									<p class="ul"><span>•</span>HALO (hiperkalcemija, anemija, ledvično popuščanje, osteolize)&#160;<span class="xref">(11)</span>*.</p>
								</td>
							</tr>
							<tr class="table">
								<td class="table tr">
									<p>Monoklonski imunoglobulin nedoločenega pomena (MINP)</p>
								</td>
								<td class="table tr">
									<p class="ul"><span>•</span>Protein M &lt; 30&#160;g/L.</p>
									<p class="ul"><span>•</span>&lt; 10&#160;% plazmatk v kostnem mozgu.</p>
									<p class="ul"><span>•</span>Ni proteina M v urinu, ni litičnih sprememb v kosteh, anemije, hiperalcemije ali ledvične prizadetosti.</p>
								</td>
							</tr>
							<tr class="table">
								<td class="table tr">
									<p>Monoklonska imunoglobulinemija kliničnega pomena</p>
								</td>
								<td class="table tr">
									<p class="ul"><span>•</span>Poškodba organov (ledvice, kosti, koža, živčevje).</p>
									<p class="ul"><span>•</span>Nizek maligni potencial.</p>
									<p class="ul"><span>•</span>Dokažemo z laboratorijskimi preiskavami in histološko.</p>
								</td>
							</tr>
							<tr class="table">
								<td class="table tr">
									<p>Indolentni plazmocitom brez simptomov</p>
								</td>
								<td class="table tr">
									<p class="ul"><span>•</span>Protein M ≥ 30&#160;g/L.</p>
									<p class="ul"><span>•</span>Odsotnost za plazmocitom opredeljujočih dejavnikov ali amiloidoze.</p>
								</td>
							</tr>
							<tr class="table">
								<td class="table tr">
									<p>Nesekrecijski plazmocitom</p>
								</td>
								<td class="table tr">
									<p class="ul"><span>•</span>Merila za asimptomatski ali simptomatski plazmocitom.</p>
									<p class="ul"><span>•</span>V serumu ali urinu ni monoklonskega Ig.</p>
								</td>
							</tr>
							<tr class="table">
								<td class="table tr">
									<p>Plazmacelična levkemija</p>
								</td>
								<td class="table tr">
									<p class="ul"><span>•</span>V periferni krvi &gt; 20&#160;% plazmatk.</p>
									<p class="ul"><span>•</span>Le nekaj kostnih sprememb.</p>
									<p class="ul"><span>•</span>Mlajši bolniki.</p>
								</td>
							</tr>
							<tr class="table">
								<td class="table tr">
									<p>Solitarni plazmocitom</p>
								</td>
								<td class="table tr">
									<p class="ul"><span>•</span>Bolniki imajo en tumor brez kostnih sprememb, brez abnormalnosti seruma ali urina.</p>
									<p class="ul"><span>•</span>Prizadene kosti ali mehka tkiva.</p>
								</td>
							</tr>
							<tr class="table">
								<td class="table tr">
									<p>Amiloidoza AL</p>
								</td>
								<td class="table tr">
									<p class="ul"><span>•</span>Primarna ali v sklopu DP.</p>
									<p class="ul"><span>•</span>Majhen klon, poškoduje organe (ledvica, srce, kožo…).</p>
								</td>
							</tr>
							<tr class="table">
								<td class="table tr">
									<p>Waldenströmova makroglobulinemija</p>
								</td>
								<td class="table tr">
									<p>Prisoten protein IgM.</p>
									<p>Hiperviskozni sindrom, hipercelularni kostni mozeg z infiltracijo limfoplazmatk (sodi med limfome).</p>
								</td>
							</tr>
						</tbody>
					</table>
				</div>
			</div>
			<p class="ul"><span>•</span>Amiloidoza AL (<italic class="em">angl</italic><italic class="em">.</italic> amyloid light chain amyloidosis) sodi v skupino bolezni z nalaganjem netopnih proteinskih fibril v zunajceličnem prostoru. Zaradi nabiranja amiloida pride do okvare tkiv in organov. Pri amiloidozi AL klonske plazmatke izločajo lahke verige imunoglobulina in njihove fragmente, ki v tkivu tvorijo amiloid in ga okvarijo. Amiloidoza AL je lahko samostojna bolezen ali se pojavi v sklopu DP. Čeprav je klon plazmatk pri amiloidozi AL zelo majhen, povzroči okvare ledvic (neopredeljen nefrotski sindrom), srca (nepojasnjeno srčno popuščanje, pri katerem ultrazvočno ugotavljamo zadebeljene srčne stene brez EKG znakov hipertrofije srca), avtonomnega, senzoričnega in motoričnega živčevja (periferna polinevropatija, avtonomna disfunkcija (ortostaska hipotenzija, driske, impotenca), hepatosplenomegalijo, makroglosijo in kožne infiltrate (npr. okoli oči – rakunove oči). Prizadetost organov ugotavljamo z UZ, z EKG, ocenimo proteinurijo, določimo dušične retente ter kazalce srčne okvare (troponin in proBNP). Povišani srčni kazalci pomenijo slabo napoved izida bolezni. Samo amiloidozo AL dokažemo na različne načine, a je daleč najboljša biopsija prizadetega organa (občutljivost 90–100 %) ali biopsija podkožnega maščevja na trebuhu (občutljivost 80–90 %). Prevalenca bolezni je 1/100 000 ljudi, obolevajo pa ljudje okoli starosti 60 let&#160;<span class="xref">(15)</span>.</p>
			<p>Manjše nemaligne monoklonske zobce lahko vidimo pri različnih boleznih, ki niso posledica B-limfoproliferativnih bolezni&#160;<span class="xref">(5,9,13,14)</span>:</p>
			<p class="ul"><span>•</span>avtoimunske bolezni (sistemski lupus, revmatoidni artritis, Sjögrenov sindrom, skleroderma, psoriatični artritis, revmatična polimialgija). Pri nekaterih je povzročitelj znan (monoklonski antirevmatoidni faktor, protijederno protitelo, lupus antikoagulans);</p>
			<p class="ul"><span>•</span>okužbe (hepatitis C, HIV);</p>
			<p class="ul"><span>•</span>kožne bolezni (skleromiksedem, lichen, Schnitzlerjev sindrom – monoklonski IgM in urtikarija, gangrenska pioderma, nekrobiotični ksantogranulom);</p>
			<p class="ul"><span>•</span>pridobljena von Willebrandova bolezen, eozinofilni fasciitis, krioglobulinemija, kriofibrinogenemija, senzomotorna nevropatija z MGUS, bolezen hladnih aglutininov, T-celični limfom, mielodisplastični sindromi, kronična nevtrofilna levkemija;</p>
			<p class="ul"><span>•</span>pri 8&#160;% zdrave geriatrične populacije se lahko najde monoklonski zobec brez kakršne koli pridružene bolezni.</p>
			<h1><span>5 </span>Proteinogram pri hipogamaglobulinemiji</h1>
			<p class="ul"><span>•</span>Razlikujemo prirojeno in pridobljeno hipogamaglobulinemijo.</p>
			<p class="sub-ul"><span>•</span><italic class="em">Prirojena hipogamaglobulinemija </italic>je posledica<italic class="em"> </italic>nepravilnosti pri tvorbi limfocitov B. Sem sodijo naslednja stanja:</p>
			<p class="sub-ul"><span>•</span>Splošna variabilna imunodeficienca (<italic class="em">angl.</italic> common variable immunodeficiency, CVID) je sorazmerno pogosta oblika imunske pomanjkljivosti, pri kateri se klinični potek bolezni med bolniki razlikuje. Klinični znaki so lahko blagi ali resni, nenadne okužbe se lahko pojavijo v zgodnjem otroštvu, v adolescenci in odrasli dobi. Pri večini bolnikov bolezen diagnosticiramo med 30. in 40. letom. Bolniki imajo pogosta vnetja ušes, sinusov in pljuč, imajo lahko povečane bezgavke na vratu,v prsnem košu ali trebuhu, povečana je lahko vranica. Pri resnih okužbah pride do nastanka bronhiektazij. Povzročitelji vnetja so večinoma <italic class="em">H. influence</italic>, pnevmokok ali stafilokok. Bolniki s CVID lahko tvorijo avtoprotitelesa, ki napadajo ali uničijo krvne celice, povzročijo artritis ali endokrine bolezni, najpogosteje bolezni ščitnice. Zaradi poznega nastanka oziroma diagnosticiranja CVID včasih imenujejo pridobljena agamaglobulinemija. Pri CVID je raven imunoglobulinov zmanjšana: lahko gre za pomanjkanje IgG in IgA ali pomanjkanje vseh treh glavnih vrst imunoglobulinov (IgG, IgA in IgM)&#160;<span class="xref">(16)</span>.</p>
			<p class="sub-ul"><span>•</span>Na kromosom X-vezana agamaglobulinemija (Brutonova) je dedna bolezen, pri kateri gre za nezmožnost tvorbe protiteles. Večina bolnikov ima nedozorele limfocite B, zelo malo pa jih dozori v limfocite B. Bolniki so nagnjeni k okužbam, predvsem srednjega ušesa, sinusov, pljuč, prebavil, kože in notranjih organov. Najpogosteje jih povzročajo pnevmokoki, streptokoki, stafilokoki, H. influence in nekateri virusi.</p>
			<p class="sub-ul"><span>•</span>Pomanjkanje IgA pri novorojencih se pojavi pri 1 na 500 bolnikov. Pojavljajo se okužbe dihal, prebavil in avtoimunske bolezni (revmatoidni artritis, sistemski eritematozni lupus).</p>
			<p class="sub-ul"><span>•</span>Prehodna hipogamaglobulinemija pri otrocih je povezana z zapoznelo tvorbo imunoglobulinov pri dojenčkih. Otroci s to boleznijo dosežejo normalno protitelesno odzivnost šele pri starosti 2−3 let. Zdravi dojenčki dobijo dovolj protiteles od matere, med drugim in tretjim mesecem starosti pa se njihovo število zmanjša in doseže normalno raven pri šestih mesecih. Pri prehodni hipogamaglobulinemiji imajo otroci ob rojstvu nizko raven protiteles IgG in IgA, saj imunoglobulinov niso prejeli od matere preko posteljice. Ker imunoglobulini nastajajo počasi, imajo ti otroci v prvih letih več okužb zgornjih dihal, zelo redko pa pride do težjih okužb&#160;<span class="xref">(17)</span>.</p>
			<p class="ul"><span>•</span><italic class="em">Sekundarna – pridobljena</italic> <italic class="em">hipogamaglobulinemija</italic> je posledica spremenjenega delovanja imunskega sistema zaradi različnih vzrokov, ki v osnovi najprej oslabijo delovanje drugih organov s pogostim okužbami, pojavljanjem malignomov in avtoimunskih bolezni. Povzročitelji sekundarne hipogamaglobulinemije so lahko tudi imunosupresivna zdravila in biološka zdravila (<span class="ref-table">Tabel</span><span class="ref-table">a 4</span>)&#160;<span class="xref">(18,19)</span>.</p>
			<div>
				<div id="_idContainer017" class="table-wrapper">
					<p class="caption"><bold class="blue">Tabela </bold><bold class="blue">4:</bold> Stanja, povezana s sekundarno hipogamaglobulinemijo&#160;<span class="xref">(18,19)</span>.</p>
					<table id="table004" class="table">
						<colgroup>
							<col />
						</colgroup>
						<tbody>
							<tr class="table">
								<td class="table th tr">
									<p class="tbl-fig_th">Okužbe</p>
								</td>
							</tr>
							<tr class="table">
								<td class="table tr">
									<p>Virusne okužbe (HIV, AIDS, herpes, citomegalovirus, ošpice, Epstein Barr virus)</p>
								</td>
							</tr>
							<tr class="table">
								<td class="table tr">
									<p>Bakterijske okužbe</p>
								</td>
							</tr>
							<tr class="table">
								<td class="table tr">
									<p>TBC</p>
								</td>
							</tr>
							<tr class="table">
								<td class="table tr">
									<p>Paraziti</p>
								</td>
							</tr>
							<tr class="table">
								<td class="table th tr">
									<p class="tbl-fig_th">Malignomi</p>
								</td>
							</tr>
							<tr class="table">
								<td class="table tr">
									<p>Kronična limfocitna levkemija</p>
								</td>
							</tr>
							<tr class="table">
								<td class="table tr">
									<p>Hodgkinova bolezen</p>
								</td>
							</tr>
							<tr class="table">
								<td class="table tr">
									<p>Diseminirani plazmocitm</p>
								</td>
							</tr>
							<tr class="table">
								<td class="table tr">
									<p>Solidni tumorji</p>
								</td>
							</tr>
							<tr class="table">
								<td class="table th tr">
									<p class="tbl-fig_th">Motnje biokemične homeostaze</p>
								</td>
							</tr>
							<tr class="table">
								<td class="table tr">
									<p>Sladkorna bolezen,</p>
								</td>
							</tr>
							<tr class="table">
								<td class="table tr">
									<p>Ledvična odpoved/dializa</p>
								</td>
							</tr>
							<tr class="table">
								<td class="table tr">
									<p>Jetrna odpoved/ ciroza</p>
								</td>
							</tr>
							<tr class="table">
								<td class="table tr">
									<p>Malnutricija</p>
								</td>
							</tr>
							<tr class="table">
								<td class="table th tr">
									<p class="tbl-fig_th">Avtoimunske bolezni</p>
								</td>
							</tr>
							<tr class="table">
								<td class="table tr">
									<p>Sistemski lupus</p>
								</td>
							</tr>
							<tr class="table">
								<td class="table tr">
									<p>Revmatoidni artritis</p>
								</td>
							</tr>
							<tr class="table">
								<td class="table th tr">
									<p class="tbl-fig_th">Poškodbe</p>
								</td>
							</tr>
							<tr class="table">
								<td class="table tr">
									<p>Opekline</p>
								</td>
							</tr>
							<tr class="table">
								<td class="table th tr">
									<p class="tbl-fig_th">Izpostavljenost okolju</p>
								</td>
							</tr>
							<tr class="table">
								<td class="table tr">
									<p>Radiacija (ionizirajoče sevanje, UV sevanje)</p>
								</td>
							</tr>
							<tr class="table">
								<td class="table tr">
									<p>Toksini</p>
								</td>
							</tr>
							<tr class="table">
								<td class="table th tr">
									<p class="tbl-fig_th">Imunosupresivna zdravila</p>
								</td>
							</tr>
							<tr class="table">
								<td class="table tr">
									<p>Citotoksična kemoterapija</p>
								</td>
							</tr>
							<tr class="table">
								<td class="table tr">
									<p>Zdravljenje avtoimunskih bolezni</p>
								</td>
							</tr>
							<tr class="table">
								<td class="table tr">
									<p>Ablacija kostnega mozga pred presaditvijo</p>
								</td>
							</tr>
							<tr class="table">
								<td class="table tr">
									<p>Zdravljenje ali profilaksa reakcije presadka proti gostitelju po presaditvi kostnega mozga</p>
								</td>
							</tr>
							<tr class="table">
								<td class="table tr">
									<p>Zdravljenje zavrnitvene reakcije po presaditvi solidnega organa</p>
								</td>
							</tr>
							<tr class="table">
								<td class="table th tr">
									<p class="tbl-fig_th">Biološka zdravila</p>
								</td>
							</tr>
							<tr class="table">
								<td class="table tr">
									<p>Antitimocitni globulin, rituximab, ofatumumab, alemtuzumab, tocilizumab, abatacept, belatacept, natalizumab</p>
								</td>
							</tr>
							<tr class="table">
								<td class="table th tr">
									<p class="tbl-fig_th">Ostalo</p>
								</td>
							</tr>
							<tr class="table">
								<td class="table tr">
									<p>Nosečnost</p>
								</td>
							</tr>
							<tr class="table">
								<td class="table tr">
									<p>Stres</p>
								</td>
							</tr>
							<tr class="table">
								<td class="table tr">
									<p>Asplenija/hiposplenizem</p>
								</td>
							</tr>
							<tr class="table">
								<td class="table tr">
									<p>Alogena transfuzija krvi</p>
								</td>
							</tr>
							<tr class="table">
								<td class="table tr">
									<p>Staranje</p>
								</td>
							</tr>
						</tbody>
					</table>
				</div>
			</div>
			<h1><span>6 </span>Proteinogram pri akutnem vnetju</h1>
			<p>Akutni vnetni odgovor nastane kot posledica okužbe, nekroze, opekline, infarkta, razpada tumorja, poškodbe ali po kirurškem posegu. Koncentracija albuminov je normalna ali znižana, pride pa do povišanja proteinov akutne faze – vrhov α<sub class="sub">1</sub> in α<sub class="sub">2</sub> (<span class="ref-fig">Slik</span><span class="ref-fig">a 7</span>). Kadar CRP močno poraste, lahko najdemo tudi nekoliko dvignjen predel med frakcijama β in γ, vendar dvig zaradi majhne mase molekule ni izrazit&#160;<span class="xref">(4</span><span class="xref">)</span>.</p>
			<div>
				<div id="_idContainer019" class="figure-wrapper">
					<p><img src="2899-web-resources/image/zdravvestn-2899-sl-07.png" alt="" /></p>
					<p class="caption"><bold class="blue">S<a id="_idTextAnchor002"></a>lika 7:</bold> Elektroforeza serumskih beljakovin pri akutnem vnetju.</p>
				</div>
			</div>
			<h1><span>7 </span>Proteinogram pri kroničnem vnetju</h1>
			<p>Pozni vnetni odgovor je povezan s kroničnim vnetjem, ki nastane v sklopu raznih bolezni:</p>
			<p><italic class="em">Poliklonske gamopatije </italic>s poliklonskim zobcem, ki je značilen za kronične, avtoimunske, bakterijske okužbe in maligne procese&#160;<span class="xref">(13,20,21)</span>:</p>
			<p class="ul"><span>•</span>kroni<italic class="em">čne</italic> jetrne bolezni: ciroza, avtoimunski ali virusni hepatitis, primarna biliarna ciroza, alkoholizem, primarni sklerozantni holangitis;</p>
			<p class="ul"><span>•</span>bolezni vezivnega tkiva: revmatoidni artritis, sistemski lupus eritematozus, skleroderma kot sistemska skleroza, Sjögrenov sindrom, temporalni arteritis, sarkoidoza;</p>
			<p class="ul"><span>•</span>virusne ali bakterijske okužbe: bakterijske (osteomielitis, endokarditis, tuberkuloza, bakteremija), virusne (HIV, hepatitis C, infekcijska mononukleoza, vodene koze, okužba z virusom varicella zooster);</p>
			<p class="ul"><span>•</span>malignomi: rak pljuč, jajčnika, želodca, ledvic, hepatocelularni karcinom jetrnih celic;</p>
			<p class="ul"><span>•</span>krvne in limfoproliferativne bolezni: limfom, levkemija, talasemija, anemija srpastih eritrocitov;</p>
			<p class="ul"><span>•</span>druge vnetne<italic class="em"> bolezni</italic>: kronična vnetna črevesna bolezen (ulcerozni kolitis, Crohnova bolezen), pljučne bolezni (cistična fibroza, kronični bronhitis, bronhiektazije), endokrine bolezni (vnetja ščitnice).</p>
			<p>Tudi pri kroničnem vnetju je koncentracija albuminov normalna ali znižana, prav tako so povišane koncentracije globulinov α<sub class="sub">1</sub> in α<sub class="sub">2</sub>. Za razliko od akutnega vnetnega odgovora pa je močno zvišana koncentracija globulinov γ, ki je poliklonska – <italic class="em">poliklonska hipergamaglobulinemija</italic> (<span class="ref-fig">Slik</span><span class="ref-fig">a 8</span>)&#160;<span class="xref">(1,4,20)</span>.</p>
			<div>
				<div id="_idContainer021" class="figure-wrapper">
					<p><img src="2899-web-resources/image/zdravvestn-2899-sl-08.png" alt="" /></p>
					<p class="caption"><bold class="blue">Sl<a id="_idTextAnchor003"></a>ika 8:</bold> Elektroforeza serumskih beljakovin pri kroničnem vnetju.</p>
				</div>
			</div>
			<h1><span>8 </span>Proteinogram pri cirozi jeter</h1>
			<p>Pri okrnjeni funkciji jeter se zmanjša sposobnost za sintezo beljakovin. V proteinogramu najdemo znižano koncentracijo albuminov, prav tako sta znižani frakciji α in β. Zaradi povišane koncentracije IgA je pri cirozi jeter pogosto prisoten most β – γ. Poleg IgA so povišani tudi ostali Ig. Pojavi se poliklonalna hipergamaglobulinemija (<span class="ref-fig">Slik</span><span class="ref-fig">a 9</span>)&#160;<span class="xref">(4)</span>.</p>
			<div>
				<div id="_idContainer023" class="figure-wrapper">
					<p><img src="2899-web-resources/image/zdravvestn-2899-sl-09.png" alt="" /></p>
					<p class="caption"><bold class="blue">Sli<a id="_idTextAnchor004"></a>ka 9:</bold> Elektroforeza serumskih beljakovin pri cirozi jeter.</p>
				</div>
			</div>
			<h1><span>9 </span>Proteinogram pri nefrotskem sindromu</h1>
			<p>Zaradi okvare glomerulov pride pri nefrotskem sindromu do večje izgube beljakovin s sečem, kot to zmore nadomestiti sintetska sposobnost jeter. Izguba beljakovin je odvisna od stopnje poškodbe bazalne membrane glomerulov. Če je poškodovana v manjši meri, pride le do izgube manjših molekul (upad koncentracije albuminov), pri večji poškodbi pa pride tudi do izgube IgG, kar se kaže kot upad frakcije γ. Ob tem so običajno povišane vrednosti frakcij α<sub class="sub">2</sub> (zaradi α<sub class="sub">2 </sub>makroglobulina), nekoliko manj pa frakcija β (zaradi lipoproteina β<sub class="sub">1</sub>). Pri hujši obliki nefrotskega sindroma pa so običajno znižane vse frakcije v serumski elektroforezi beljakovin, razen frakcije α<sub class="sub">2</sub>, zaradi večjih molekul makroglobulina α<sub class="sub">2</sub>, ki ne prehajajo glomerulne bazalne membrane, ter povečane sintetske aktivnosti jeter (<span class="ref-fig">Slik</span><span class="ref-fig">a 10</span>)&#160;<span class="xref">(1</span><span class="xref">,4,10,20,21)</span>.</p>
			<div>
				<div id="_idContainer025" class="figure-wrapper">
					<p><img src="2899-web-resources/image/zdravvestn-2899-sl-10.png" alt="" /></p>
					<p class="caption"><bold class="blue">Slik<a id="_idTextAnchor005"></a>a 10:</bold> Elektroforeza serumskih beljakovin pri nefrotskem sindromu.</p>
				</div>
			</div>
			<h1><span>10 </span>Zaključek</h1>
			<p>ESB je osnovna laboratorijska diagnostična metoda, ki je koristna pri opredelitvi močno pospešene sedimentacije eritrocitov. Nanjo vpliva spremenjeno sorazmerje serumskih beljakovin. Poznavanje klinične slike, rezultati osnovnih laboratorijskih preiskav in pravilno interpretiranje ESB lahko zelo skrajša diagnostične postopke z nadaljnjimi usmerjenimi preiskavami.</p>
			<h1 class="ack"><span>11 </span>Zahvala</h1>
			<p>Posebna zahvala Tadeju Tašnerju za skrbno narisane slike.</p>
		</article>
	</body>
</html>
