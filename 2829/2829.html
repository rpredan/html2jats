<!DOCTYPE html>
<html xmlns="http://www.w3.org/1999/xhtml">
	<head>
		<meta charset="utf-8" />
		<title>2829</title>
	</head>
	<body id="x2829" lang="sl-SI">
		<sidebar id="_idContainer000" class="meta-wrapper">
			<p class="slug"><bold class="strong">@publisher.id:</bold> 2829</p>
			<p class="slug"><bold class="strong">@primary-language</bold><bold class="strong">:</bold> <span class="primary-language">sl</span>, en</p>
			<p class="slug"><bold class="strong">@discipline-en:</bold> Microbiology and immunology, Stomatology, <span class="discipline-en">Neurobiology</span>, Oncology, Human reproduction, Cardiovascular system, Metabolic&#160;and&#160;hormonal&#160;disorders, Public&#160;health (occupational medicine), Psychiatry</p>
			<p class="slug"><bold class="strong">@discipline-sl:</bold> Mikrobiologija in imunologija, Stomatologija, <span class="discipline-sl">Nevrobiologija</span>, Onkologija, Reprodukcija človeka, Srce in ožilje, Metabolne&#160;in&#160;hormonske&#160;motnje, Javno&#160;zdravstvo&#160;(varstvo pri delu), Psihiatrija</p>
			<p class="slug"><bold class="strong">@article-type-en:</bold> Editorial, <span class="article-type-en">Original scientific article</span>, Review article, Short scientific article, Professional article</p>
			<p class="slug"><bold class="strong">@article-type-sl:</bold> Uvodnik, <span class="article-type-sl">Izvirni znanstveni članek</span>, Pregledni znanstveni članek, Klinični primer, Strokovni članek</p>
			<p class="slug"><bold class="strong">@running-header:</bold> <span class="running-header">Računalniško podprto merjenje parametrov sagitalne usmeritve medenice iz rentgenskih slik</span></p>
			<p class="slug"><bold class="strong">@reference-sl:</bold> <span class="reference-sl">Zdrav Vestn | november – december 2018 | Letnik 87</span></p>
			<p class="slug"><bold class="strong">@reference-en:</bold> <span class="reference-en">Zdrav Vestn | November – December 2018 | Volume 87</span></p>
		</sidebar>
		<sidebar id="_idContainer001" class="meta-wrapper">
			<p class="aff lang-sl"><span class="ref-aff">1</span> Fakulteta za elektrotehniko, Univerza v Ljubljani, Ljubljana, Slovenija</p>
			<p class="aff lang-sl"><span class="ref-aff">2</span> Charité – University Berlin, Berlin, Nemčija</p>
			<p class="aff lang-en"><span class="ref-aff">1</span> Faculty of Electrical Engineering, University of Ljubljana, Ljubljana, Slovenia</p>
			<p class="aff lang-en"><span class="ref-aff">2</span> Charité – University Berlin, Berlin, Germany</p>
			<p class="label">Korespondenca/Correspondence:</p>
			<p class="correspondence">Tomaž Vrtovec, e:&#160;tomaz.vrtovec@fe.uni-lj.si</p>
			<p class="label">Ključne besede:</p>
			<p class="keywords lang-sl">rentgensko slikanje; muskuloskeletni system; naklon medenice; obdelava medicinskih slik; globoko učenje</p>
			<p class="label">Key words:</p>
			<p class="keywords lang-en">X-ray imaging; Musculoskeletal system; Pelvic incidence; Medical image analysis; Deep learning</p>
			<p class="history">Prispelo: 4. 7. 2017 Sprejeto: 31. 10. 2018</p>
		</sidebar>
		<article>
			<h1 class="title lang-sl">Računalniško podprto merjenje parametrov sagitalne usmeritve medenice iz rentgenskih slik</h1>
			<h1 class="title lang-en" lang="en-US">Computer-assisted measurement of sagittal pelvic alignment parameters from radiographic images</h1>
			<p class="author" lang="en-US"><a id="_idTextAnchor000"></a><span class="given-name">Robert</span> <span class="surname">Korez</span>,<sup class="sup">1</sup> <span class="given-name">Michael</span> <span class="surname">Putzier</span>,<sup class="sup">2</sup> <span class="given-name">Tomaž</span> <span class="surname">Vrtovec</span><sup class="sup">1</sup></p>
			<h1 class="abs">Izvleček</h1>
			<p class="abs"><bold class="strong">Izhodišče:</bold> Sagitalna usmeritev medenice je pomemben element sagitalnega ravnovesja, kvantitativno pa jo lahko opredelimo na podlagi merjenja geometrijskih parametrov medenice, in sicer naklona križnične končne ploskve (SS), nagiba medenice (PT) in naklona medenice (PI). V članku predstavljamo rezultate popolnoma samodejnega računalniško podprtega merjenja parametrov sagitalne <a id="_idTextAnchor001"></a>usmeritve medenice na podlagi rentgenskih slik ter testiramo hipotezo, da ni statistično pomembnih razlik med tako dobljenimi in referenčnimi ročnimi meritvami.</p>
			<p class="abs"><bold class="strong">Metode:</bold> Samodejno računalniško podprto merjenje parametrov sagitalne usmeritve medenice temelji na najnovejših tehnologijah s področja obdelave in analize medicinskih slik, in sicer na konvolucijskih nevronskih mrežah kot posebni obliki tehnik globokega učenja. Na podlagi teh tehnologij se v sagitalni rentgenski sliki medenice najprej samodejno določijo območja zanimanja (križnična končna ploskev ter kolčni sklepni glavi), nato pa se znotraj teh območij določijo značilne točke, in sicer anteriorni rob, središče in posteriorni rob križnične končne ploskve, na katere se kasneje prilega premica, ter središči obeh kolčnih sklepnih glav s pripadajočo sredinsko točko, ki predstavlja os medenice. Na podlagi osi medenice ter premice vzdolž križnične končne ploskve in njenega središča lahko končno izračunamo SS, PT in PI.</p>
			<p class="abs"><bold class="strong">Rezultati:</bold> Merjenje smo retrospektivno opravili na 90 sagitalnih rentgenskih slikah medenice 47 oseb (19 moških in 28 žensk; povprečna starost 71,3 let). Statistična analiza referenčnih ročnih in samodejnih računalniško podprtih meritev parametrov sagitalne usmeritve medenice je pokazala na sorazmerno dobro ujemanje in majhno odstopanje. Za SS, PT in PI je bila povprečna absolutna razlika (standardni odklon), namreč 4,9 ° (3,4 °), 2,7 ° (2,5 °) in 5,5 ° (4,2 °), korelacijski koeficient 0,71, 0,90 in 0,81 (<italic class="em">p </italic>&lt; 10<sup class="sup">-6</sup>), ničelna hipoteza pa je bila na podlagi parnega <italic class="em">t</italic>-testa vedno potrjena (<italic class="em">p </italic>&gt; 0,05).</p>
			<p class="abs"><bold class="strong">Zaključek:</bold> Rezultati so pokazali, da ni statistično pomembnih razlik med referenčnimi ročnimi ter samodejnimi računalniško podprtimi meritvami parametrov sagitalne usmeritve medenice. Poleg tega so odstopanja od referenčnih ročnih meritev znotraj ponovljivosti in zanesljivosti samega ročnega določanja teh parametrov, zato je s samodejnim računalniško podprtim merjenjem mogoče natančno določiti parametre sagitalne usmeritve medenice. Vsekakor pa pregleda in potrjevanja tako izmerjenih vrednosti ne smemo popolnoma opustiti, saj so lahko odstopanja v določenih primerih precej velika, predvsem zaradi naravne biološke variabilnosti človeške anatomije ter lastnosti rentgenskega slikanja.</p>
			<h1 class="abs">Abstract</h1>
			<p class="abs"><bold class="strong">Background:</bold> Sagittal pelvic alignment is an important aspect of the sagittal balance that can be quantitatively assessed by measuring pelvic geometrical parameters, i.e. the sacral slope (SS), pelvic tilt (PT) and pelvic incidence (PI). In this paper we present the results of a completely automated computer-assisted measurement of the parameters of sagittal pelvic alignment from radiographic images, and test the hypothesis stating that there are no statistically significant differences between the obtained and reference manual measurements.</p>
			<p class="abs"><bold class="strong">Methods:</bold> Automated computer-assisted measurements of the sagittal pelvic alignment parameters are based on the latest technologies in the field of medical image processing and analysis, namely on the convolutional neural networks as a special group of deep learning techniques. In each sagittal radiographic image of the pelvis, regions of interest (sacral endplate and both femoral heads) are first automatically defined, and then distinctive points are detected within these regions, i.e. the anterior edge, the center and the posterior edge of the sacral endplate, to which a line is fitted at a later stage, and the centers of both femoral heads with the corresponding midpoint representing the hip axis. From the hip axis, and the line along the sacral endplate and its center point we can finally compute SS, PT and PI.</p>
			<p class="abs"><bold class="strong">Results</bold><bold class="strong">:</bold> Measurements were retrospectively performed on 90 sagittal radiographic images of the pelvis from 47 subjects (19 males and 28 females; mean age 71.3 years). Statistical analysis of reference manual and automated computer-assisted measurements of the sagittal pelvic alignment parameters revealed a relatively good agreement and low variability. For SS, PT and PI, the mean absolute difference (standard deviation) was 4.9 ° (3.4 °), 2.7 ° (2.5 °) and 5.5 ° (4.2 °) respectively, the correlation coefficient was 0.71, 0.91 and 0.81 (p &lt; 10<sup class="sup">-6</sup>), and the paired t-test always confirmed the null hypothesis (p &gt; 0.05).</p>
			<p class="abs"><bold class="strong">Conclusion:</bold> The results showed that there are no statistically significant differences between the reference manual and automated computer-assisted measurements of the sagittal pelvic alignment parameters. Moreover, the deviation from reference manual measurements is within the repeatability and reliability of manual parameter measurements, and therefore the parameters of sagittal pelvic alignment can be accurately determined by the automated computer-assisted measurement. Nevertheless, verification and confirmation of measured values cannot be completely omitted, as the deviation can be in specific cases quite large, especially due to the natural biological variability of the human anatomy and properties of radiographic imaging.</p>
			<p class="cite-as"><bold class="strong">Citirajte kot/</bold><bold class="strong">Cite as:</bold> Korez R, Putzier M, Vrtovec T. [Computer-assisted measurement of sagittal pelvic alignment parameters from radiographic images]. Zdrav Vestn. 2018;87(11–12):519–29.</p>
			<p class="doi"><bold class="strong">DOI:</bold> 10.6016/ZdravVestn.2829</p>
			<h1><span>1 </span>Uvod</h1>
			<p>Sagitalno ravnovesje kot mehanizem zagotavljanja pravilne telesne drže je pomemben koncept pri ugotavljanju in vrednotenju hrbteničnih deformacij, vključno s primeri povečane kifoze in lordoze&#160;<span class="xref">(1)</span>, skolioze&#160;<span class="xref">(2)</span> in spondilolisteze&#160;<span class="xref">(3)</span>, ter pri boljšem načrtovanju kirurških posegov na podlagi zatrditve hrbtenice s pedikularnimi vijaki&#160;<span class="xref">(4,5)</span> in kletkami&#160;<span class="xref">(6)</span>. Sagitalna usmeritev medenice je pomemben element sagitalnega ravnovesja, kvantitativno pa jo lahko opredelimo na podlagi morfologije medenice&#160;<span class="xref">(7)</span> in merjenja njenih geometrijskih parametrov&#160;<span class="xref">(8)</span>. Različni načini merjenja sagitalne usmeritve medenice so bili v zadnjih desetletjih zelo pogosta téma raziskav&#160;<span class="xref">(9-15)</span>, nenazadnje je bilo sagitalno ravnovesje ter z njim povezana sagitalna usmeritev medenice tudi ena glavnih tém srečanja <italic class="em">Annual Spine Experts Group </italic><italic class="em">Meeting &amp; Slovenia Spine Symposium </italic>novembra 2017 v Ljubljani&#160;<span class="xref">(16-18)</span>, vključno s spremljajočimi vabljenimi predavanji&#160;<span class="xref">(19,20)</span>.</p>
			<p>Eden najpomembnejših parametrov sagitalne usmeritve medenice je t. i. naklon medenice (<italic class="em">angl.</italic><italic class="em"> </italic>pelvic incidence, PI), ki predstavlja kót med premico, ki povezuje središče kolčnih sklepnih glav s središčem križnične končne ploskve, in premico, ki je pravokotna na potek križnične končne ploskve (<span class="ref-fig">Slik</span><span class="ref-fig">a 1</span>)&#160;<span class="xref">(9,21</span><span class="xref">)</span>. Izračunamo ga lahko tudi kot vsoto naklona križnične končne ploskve (<italic class="em">angl.</italic><italic class="em"> </italic>sacral slope, SS) in nagiba medenice (<italic class="em">angl.</italic><italic class="em"> </italic>pelvic tilt, PT), vendar sta slednja parametra odvisna od položaja bolnika in/ali položaja naprave za slikanje, medtem ko je naklon medenice t. i. anatomski parameter, saj od teh vplivov ni odvisen in zato omogoča bolj objektivno primerjavo med npr. stoječim in ležečim položajem osebe, med različnimi slikovnimi modalitetami itn.&#160;<span class="xref">(</span><span class="xref">9)</span> Iz kliničnega vidika so omenjeni parametri pomembni za zagotavljanje oz. uravnavanje sagitalnega ravnovesja, pri čemer je ključnega pomena sposobnost rotacije medenice okoli kolčnih sklepnih glav. Pri retroverziji medenice (rotaciji v smer nazaj) se njen nagib poveča, medtem ko se pri anteverziji (rotaciji v smer naprej) nagib medenice zmanjša; čim večji je torej kót nagiba medenice, tem bolj navpična je os skozi težišče telesa, postavljena posteriorno za kolčnimi sklepnimi glavami&#160;<span class="xref">(22)</span>. Morfologijo medenice lahko opazujemo preko naklona medenice, ki je določen z relativnim položajem križnične končne ploskve glede na kolčne sklepne glave in je pri odraslih osebah brez simptomov enak 50 °–60 °&#160;<span class="xref">(9)</span>. Visoke vrednosti naklona medenice (70 °–85 °) pripadajo namreč konfiguracijam, pri katerih je položaj kolčnih sklepnih glav sorazmerno precej anterioren glede na središče križnične končne ploskve, zato je medenica široka v sagitalni in ozka v aksialni smeri. Velja seveda tudi nasprotno, in sicer, da nizke vrednosti naklona medenice (35 °–40 °) pripadajo konfiguracijam s položajem kolčnih sklepnih glav neposredno pod središčem križnične končne ploskve, zato je medenica ozka v sagitalni in široka v aksialni smeri&#160;<span class="xref">(8)</span>. Slednja oblika medenice je sposobna manjše retroverzije in podobna tistim pri višjih primatih, torej manj prilagojena pokončni drži in hoji po dveh nogah (bipedalizem)&#160;<span class="xref">(8)</span>. Poleg tega, da lahko s parametri sagitalne usmeritve medenice do določene mere opišemo telesno držo, so ti parametri povezani z uravnavanjem sagitalnih krivulj hrbtenice preko ledvene lordoze in prsne kifoze&#160;<span class="xref">(23</span><span class="xref">)</span> ter zato pomembni tudi za odkrivanje in kvantitativno ocenjevanje določenih bolezni hrbtenice&#160;<span class="xref">(9)</span>. Na primer: vrednosti naklona križnične končne ploskve in s tem naklona medenice sta visoki pri spondilolistezi, in sicer naraščata približno linearno glede na stopnjo zdrsa vretenca&#160;<span class="xref">(24</span><span class="xref">)</span>, povečani vrednosti obeh parametrov pa sta lahko tudi pomembna kazalca tveganja oz. elementa razvoja te bolezni&#160;<span class="xref">(19,25)</span>. Po drugi strani pa je zmanjšanje naklona križnične končne ploskve in hkratno povečanje nagiba medenice prisotno pri degenerativnih boleznih hrbtenice, kot sta na primer hernija ali degenerativna bolezen medvretenčnih ploščic&#160;<span class="xref">(26)</span>. Novejše študije kažejo tudi na to, da obstaja povezava med morfologijo medenice ter sagitalno usmeritvijo medenice in hrbtenice pri nekaterih oblikah idiopatske skolioze&#160;<span class="xref">(16,27)</span>.</p>
			<div>
				<div id="_idContainer003" class="figure-wrapper">
					<p><img src="2829-web-resources/image/zdravvestn-2829-sl-01.png" alt="" /></p>
					<p class="caption"><bold class="blue">Slika 1:</bold> (a) Sagitalna rentgenska slika medenice (izrez večje slike). (b) Parametri sagitalne usmeritve medenice, in sicer naklon križnične končne ploskve – SS (kót med vodoravnico ter premico vzdolž križnične končne ploskve), nagib medenice – PT (kót med navpičnico ter premico skozi os medenice – HA in središče križnične končne ploskve) in naklon medenice – PI (kót med premico skozi HA in središče križnične končne ploskve ter pravokotnico na premico vzdolž križnične končne ploskve). HA je določena kot sredinska točka med središčema obeh kolčnih sklepnih glav. Velja PI = SS + PT.</p>
				</div>
			</div>
			<p>Naklon medenice se običajno meri na podlagi medicinskih slik hrbtenice oz. medenice in ga je mogoče najbolj natančno določiti na podlagi tridimenzionalnih slik, kot so na primer računalniško tomografske slike&#160;<span class="xref">(10,28)</span>. Vsekakor pa je merjenje naklona medenice najbolj razširjeno na rentgenskih slikah (<span class="ref-fig">Slik</span><span class="ref-fig">a 1</span>), saj se slikanje hrbtenice in medenice običajno najprej opravi z rentgenskim slikanjem&#160;<span class="xref">(29)</span>, ki ostaja prva izbira za začetek preiskovanja bolezenskih stanj kostnih struktur zaradi cenovne dostopnosti in sorazmerno visoke diagnostične vrednosti&#160;<span class="xref">(30)</span>. Določanje parametrov sagitalne usmeritve medenice na podlagi rentgenskih slik je v splošnem zelo têžko in kar subjektivno opravilo, predvsem zaradi kakovosti zajetih slik in same projekcijske narave slikanja, kar povzroča težave pri določanju križnične končne ploskve&#160;<span class="xref">(31,32)</span>. Poleg tega je za izračun naklona medenice potrebno določiti tudi središče kolčnih sklepnih glav oz. natančneje t. i. os medenice (<italic class="em">angl.</italic><italic class="em"> </italic>hip axis) kot sredinsko točko med središčema obeh kolčnih sklepnih glav, slednji pa se v rentgenskih slikah medenice običajno prekrivata zaradi projekcijskih lastnosti slikanja&#160;<span class="xref">(</span><span class="xref">33)</span>.</p>
			<p>Obstajajo sicer različni programski paketi za računalniško podprto merjenje teh parametrov&#160;<span class="xref">(12,13,31,34,35)</span>, vendar se pridobljene meritve še vedno opravljajo na podlagi ročno določenih točk s podporo geometrijskih konstruktov in statističnega modeliranja ter zato niso popolnoma samodejne. V tem prispevku predstavljamo rezultate popolnoma samodejnega računalniško podprtega merjenja parametrov sagitalne usmeritve medenice na podlagi rentgenskih slik. Naša osnovna raziskovalna (ničelna) hipoteza je torej ta, da ni statistično pomembnih razlik med referenčnimi ročnimi ter dobljenimi samodejnimi računalniško podprtimi meritvami parametrov sagitalne usmeritve medenice.</p>
			<h1><span>2 </span>Material in metode</h1>
			<p>Samodejno računalniško podprto merjenje parametrov sagitalne usmeritve medenice temelji na tehnologijah globokega učenja (<italic class="em">angl.</italic><italic class="em"> </italic>deep learning), ki so v zadnjih letih občutno izboljšale delovanje in rezultate računalniške obdelave in analize slik, tudi medicinskih&#160;<span class="xref">(36)</span>. Globoko učenje kot področje strojnega učenja in podatkovnega rudarjenja namreč posnema informacijsko obdelavo in komunikacijske vzorce bioloških živčnih sistemov ter po zmogljivosti celo presega sposobnosti človeških možganov. Med različnimi skupinami metod izstopajo konvolucijske nevronske mreže (<italic class="em">angl.</italic><italic class="em"> </italic>convolutional neural networks), ki se na podlagi sistematičnega iskanja vzorcev v sorazmerno veliki množici učnih slik, v katerih so bili iskani vzorci prej določeni, same naučijo pravila o iskanih vzorcih v neki novi, nepoznani sliki, ki ni bila vključena v učno množico.</p>
			<p>Samodejno računalniško podprto merjenje sestoji iz treh korakov, in sicer določanja območij zanimanja, določanja značilnih točk in merjenja parametrov sagitalne usmeritve medenice (<span class="ref-fig">Slik</span><span class="ref-fig">a 2</span>). Prvi korak (<span class="ref-fig">Slik</span><span class="ref-fig">a 2</span>(a)) je torej samodejno določanje območij zanimanja, ki vsebujejo opazovane anatomske strukture v dani rentgenski sliki, in sicer križnično končno ploskev ter posamezno kolčno sklepno glavo. V ta namen smo načrtovali posebno arhitekturo konvolucijskih nevronskih mrež&#160;<span class="xref">(37)</span> ter opravili učenje na množici rentgenskih slik, v katerih je bilo posamezno območje zanimanja prej označeno, tako da konvolucijska nevronska mreža za neko novo, nepoznano sliko samodejno pridobi posamezna območja zanimanja, ki vsebujejo opazovane anatomske strukture. Drugi korak (<span class="ref-fig">Slik</span><span class="ref-fig">a 2</span>(b)) je samodejno določanje značilnih točk znotraj posameznih območij zanimanja, in sicer središči obeh kolčnih sklepnih glav kot središči pripadajočih območij zanimanja ter anteriorni rob, središče in posteriorni rob križnične končne ploskve. Za vse to smo načrtovali drugo arhitekturo konvolucijskih nevronskih mrež&#160;<span class="xref">(38)</span> ter jo “naučili” na množici prej določenih značilnih točk. Tretji korak (<span class="ref-fig">Slik</span><span class="ref-fig">a 2</span>(c)) je samodejno določanje premice vzdolž križnične končne ploskve. Premica se z metodo najmanjših kvadratov prilega značilnim točkam na križnični končni ploskvi. Nato se določi še os medenice kot sredinska točka med obema središčema kolčnih sklepnih glav. V primeru, da je zaradi prekrivanja obeh kolčnih sklepnih glav določeno samo eno pripadajoče območje zanimanja, je os medenice zato kar središče tega območja. Na podlagi osi medenice ter premice vzdolž križnične končne ploskve in njenega središča lahko izračunamo parametre sagitalne usmeritve medenice SS, PT in PI, pri čemer velja PI = SS + PT.</p>
			<div>
				<div id="_idContainer005" class="figure-wrapper">
					<p><img src="2829-web-resources/image/zdravvestn-2829-sl-02.png" alt="" /></p>
					<p class="caption"><bold class="blue">Slika 2:</bold> Samodejno računalniško podprto merjenje parametrov sagitalne usmeritve medenice. (a) Območje zanimanja križnične končne ploskve – S1 in območji zanimanja kolčnih sklepnih glav – FH1 in FH2. (b) Značilne točke znotraj območij zanimanja: anteriorni rob, središče in posteriorni rob križnične končne ploskve ter središči kolčnih sklepnih glav. (c) Naklon križnične končne ploskve se določi s prileganjem premice na značilne točke, os medenice – HA pa kot sredinska točka med središčema obeh kolčnih sklepnih glav. Na podlagi naklona in središča križnične končne ploskve ter osi medenice lahko izračunamo parametre sagitalne usmeritve medenice.</p>
				</div>
			</div>
			<p>Samodejno računalniško podprto merjenje parametrov sagitalne usmeritve medenice smo naučili na 145 sagitalnih rentgenskih slikah hrbtenice in medenice 145 oseb (32 moških in 113 žensk; povprečna starost 66,8 let v območju 61–75 let), zajetih z napravami Kodak Elite CR in Kodak DRX-Evolution (Carestream Health; Rochester, New York, ZDA), Discovery XR656 (GE Healthcare, Chicago, Illinois, ZDA), EOS 3.2 ++ in EOS 3.5 (EOS Imaging, Pariz, Francija) ter Fluorospot Compact FD (Siemens Healthineers, Erlangen, Nemčija), nato pa preizkusili na 97 sagitalnih rentgenskih slikah hrbtenice in medenice 55 oseb (21 moških in 34 žensk; povprečna starost 69,6 let v območju 35–85 let), zajetih z napravama Kodak Elite CR in Kodak DRX-Evolution (Carestream Health; Rochester, New York, ZDA). Vse slike izvirajo iz Univerzitetne klinike Charité (Berlin, Nemčija), pridobljene pa so bile za namene, ki niso povezani s to raziskavo. Poleg tega pa je bila raziskava opravljena retrospektivno, zato opazovane osebe zaradi same raziskave niso bile podvržene nikakršnemu dodatnemu postopku ali obsevanju. Zaupni podatki (npr. ime osebe, oznaka osebe itn.) so bili iz slik odstranjeni, preden smo jih dobili v uporabo. Za vsako učno sliko so bila ročno določena zahtevana območja zanimanja in značilne točke, medtem ko so bile za vsako testno sliko ročno določene referenčne meritve parametrov sagitalne usmeritve medenice, kar je omogočilo statistično primerjavo z meritvami, ki smo jih pridobili z opisanim popolnoma samodejnim računalniško podprtim merjenjem. Rezultate podajamo v obliki povprečne absolutne razlike in pripadajočega standardnega odklona. Poleg tega smo izračunali tudi Pearsonov korelacijski koeficient <italic class="em">R </italic>ter ugotavljali statistično pomembne razlike s Studentovim parnim <italic class="em">t</italic>-testom (raven pomembnosti <italic class="em">p </italic>&lt; 0,05), pri čemer smo postavili ničelno hipotezo (H0), da ni statistično pomembnih razlik med referenčnimi ročnimi ter samodejnimi računalniško podprtimi meritvami parametrov sagitalne usmeritve medenice.</p>
			<h1><span>3 </span>Rezultati</h1>
			<p>Zaradi delno vidnih kolčnih sklepnih glav (6 primerov), nejasnosti pri določanju središča in naklona križnične končne ploskve (4 primeri) ter slabe kakovosti slike (1 primer) referenčnih ročnih meritev ni bilo mogoče zanesljivo opraviti na 7 od skupaj 97 rentgenskih slik. Primerjava parametrov sagitalne usmeritve medenice bi bila za te slike namreč neustrezna, zato so bile te slike izločene in posledično so bile referenčne meritve ročno določene na 90 rentgenskih slikah 47 oseb (19 moških in 28 žensk; povprečna starost 71,3 let v območju 49–85 let). Ročno izmerjeni referenčni parametri sagitalne usmeritve medenice so za opazovane slike v povprečju (standardni odklon) znašali SS = 36,0 ° (8,5 °) za naklon križnične končne ploskve, PT = 20,0 ° (7,8 °) za nagib medenice ter PI = 56,0 ° (11,7 °) za naklon medenice, kar je v skladu z obstoječimi demografskimi študijami teh parametrov&#160;<span class="xref">(9)</span>. Z opisanim samodejnim računalniško podprtim merjenjem smo nato uspešno pridobili parametre sagitalne usmeritve medenice na istih rentgenskih slikah, za opazovane slike pa so v povprečju (standardni odklon) znašali SS = 36,0 ° (6,1 °) za naklon križnične končne ploskve, PT = 20,7 ° (8,1 °) za nagib medenice ter PI = 56,7 ° (9,3 °) za naklon medenice. Za isto rentgensko sliko smo torej dobili parne meritve (ročne in samodejne), kar je omogočilo primerjavo in statistično analizo ujemanja meritev. Rezultati so v <span class="ref-table">Tabel</span><span class="ref-table">i</span><span class="ref-table"> 1</span> in na <span class="ref-fig">Slik</span><span class="ref-fig">i 3</span>.</p>
			<div>
				<div id="_idContainer007" class="figure-wrapper">
					<p><img src="2829-web-resources/image/zdravvestn-2829-sl-03.png" alt="" /></p>
					<p class="caption"><bold class="blue">Slika 3:</bold> Korelacijski diagrami za referenčne ročne in samodejne računalniško podprte meritve parametrov sagitalne usm<a id="_idTextAnchor002"></a>eritve medenice. (a) Naklon križnične končne ploskve – SS. (b) Nagib medenice – PT. (c) Naklon medenice – PI.</p>
				</div>
			</div>
			<div>
				<div id="_idContainer008" class="table-wrapper">
					<p class="caption"><bold class="blue">Tabela 1:</bold> Statistična primerjava referenčnih ročnih ter samodejnih računalniško podprtih meritev parametrov sagitalne usmeritve medenice, in sicer naklona križnične končne ploskve – SS, nagiba medenice – PT in naklona medenice – PI, v 90 sagitalnih rentgenskih slikah.</p>
					<table id="table001" class="table">
						<colgroup>
							<col />
							<col />
							<col />
							<col />
						</colgroup>
						<thead>
							<tr class="table">
								<td class="table th">
									<p class="tbl-fig_th">Statistična primerjava</p>
								</td>
								<td class="table th">
									<p class="tbl-fig_th">SS</p>
								</td>
								<td class="table th">
									<p class="tbl-fig_th">PT</p>
								</td>
								<td class="table th">
									<p class="tbl-fig_th">PI</p>
								</td>
							</tr>
						</thead>
						<tbody>
							<tr class="table">
								<td class="table tr">
									<p>Povprečna absolutna razlika (standardni odklon)</p>
								</td>
								<td class="table tr">
									<p class="right">4,9 ° </p>
									<p class="right">(3,4 °)</p>
								</td>
								<td class="table tr">
									<p class="right">2,7 °</p>
									<p class="right">(2,5 °)</p>
								</td>
								<td class="table tr">
									<p class="right">5,5 °</p>
									<p class="right">(4,2 °)</p>
								</td>
							</tr>
							<tr class="table">
								<td class="table tr">
									<p>Pearsonova korelacija <italic class="light">R </italic>(<italic class="light">p</italic>-vrednost)</p>
								</td>
								<td class="table tr">
									<p class="right">0,71</p>
									<p class="right">(<italic class="light">p </italic>&lt; 10<sup class="sup">-6</sup>)</p>
								</td>
								<td class="table tr">
									<p class="right">0,90</p>
									<p class="right">(<italic class="light">p </italic>&lt; 10<sup class="sup">-6</sup>)</p>
								</td>
								<td class="table tr">
									<p class="right">0,81</p>
									<p class="right">(<italic class="light">p </italic>&lt; 10<sup class="sup">-6</sup>)</p>
								</td>
							</tr>
							<tr class="table">
								<td class="table tr">
									<p>H0 potrjena s parnim <italic class="light">t</italic>-testom (<italic class="light">p</italic>-vrednost)</p>
								</td>
								<td class="table tr">
									<p class="right">DA</p>
									<p class="right">(<italic class="light">p </italic>= 0,968)</p>
								</td>
								<td class="table tr">
									<p class="right">DA</p>
									<p class="right">(<italic class="light">p </italic>= 0,074)</p>
								</td>
								<td class="table tr">
									<p class="right">DA</p>
									<p class="right">(<italic class="light">p </italic>= 0,328)</p>
								</td>
							</tr>
						</tbody>
					</table>
				</div>
			</div>
			<h1><span>4 </span>Razpravljanje</h1>
			<p>Določanje parametrov sagitalne usmeritve medenice v rentgenskih slikah je sorazmerno zahtevna naloga, saj pride zaradi same narave rentgenskega slikanja do prekrivanja anatomskih struktur zanimanja, poleg tega pa lahko različne značilnosti, ki so posledica naravne biološke variabilnosti človeške anatomije, povzročijo nejasnosti pri določanju. Klasično merjenje z risanjem na razvite rentgenske slike je sčasoma nadomestilo računalniško podprto ročno določanje geometrijskih konstruktov (npr. točk, premic, krožnic) na digitalnih rentgenskih slikah z uporabo računalniške miške&#160;<span class="xref">(12</span><span class="xref">,13,31,34,35)</span>, ki se je izkazalo tudi za bolj ponovljivo (z vidika večkratnih merjenj istega opazovalca) in zanesljivo (z vidika merjenj različnih opazovalcev). Vialle in dr.&#160;<span class="xref">(34)</span> so poročali o povprečni ponovljivosti <italic class="em">R </italic>= 0,86 (<italic class="em">p </italic>= 0,014) oz. 0,96 (<italic class="em">p </italic>&lt; 0,001) ter povprečni zanesljivosti <italic class="em">R </italic>= 0,65 (<italic class="em">p </italic>= 0,024) oz. 0,99 (<italic class="em">p </italic>&lt; 0,001) za klasične oz. računalniško podprte ročne meritve naklona medenice – PI na rentgenskih slikah. Še o nekoliko slabšem ujemanju meritev so poročali Dimar II in dr.&#160;<span class="xref">(35)</span>, ki so s klasičnim ročnim merjenjem dosegli povprečno ponovljivost <italic class="em">R </italic>= 0,71, 0,55 in 0,65 ter povprečno zanesljivost <italic class="em">R </italic>= 0,61, 0,44 in 0,29 za naklon križnične končne ploskve – SS, nagib medenice – PT in naklon medenice – PI, medtem ko je bilo povprečno ujemanje teh parametrov z ročnimi računalniško podprtimi meritvami (z vidika merjenj istega opazovalca) enako <italic class="em">R </italic>= 0,72, 0,63 in 0,59. Čeprav je računalniško podprto merjenje povečalo ponovljivost in zanesljivost meritev, je to opravilo še vedno sorazmerno subjektivno, predvsem z vidika neizkušenosti opazovalcev, ter do določene mere tudi časovno zamudno. Po drugi strani pa popolnoma samodejno računalniško podprto merjenje še ni bilo predstavljeno, razlog za to pa lahko iščemo v sami težavnosti problema z vidika samodejne obdelave in analize rentgenskih slik.</p>
			<p>Opisani pristop do določene mere rešuje ta problem, saj predstavlja popolnoma samodejno računalniško podprto merjenje parametrov sagitalne usmeritve medenice v rentgenskih slikah. Statistična primerjava (<span class="ref-table">Tabel</span><span class="ref-table">a </span><span class="ref-table">1</span>) je pokazala, da ni statistično pomembnih razlik med referenčnimi ročnimi ter samodejnimi računalniško podprtimi meritvami parametrov sagitalne usmeritve medenice (ničelna hipoteza je bila namreč vedno potrjena). Poleg tega lahko zaključimo, da se samodejno pridobljene meritve ujemajo z referenčnimi ročnimi meritvami v območju zanesljivosti klasičnih ročnih in računalniško podprtih ročnih meritev&#160;<span class="xref">(34,35)</span>, in sicer lahko ujemanje označimo za dobro pri naklonu križnične končne ploskve – SS in naklonu medenice – PI (0,7 &lt; <italic class="em">R </italic>&lt; 0,9) ter za zelo dobro pri nagibu medenice – PT (0,7 &lt; <italic class="em">R </italic>&lt; 1,0), v vseh primerih pa je bila korelacija statistično značilna (<italic class="em">p &lt; </italic>0,05). Vsekakor je pa potrebno biti previden, saj visoka korelacija in nizka povprečna absolutna razlika še ne pomenita, da so samodejne meritve vedno pravilne, zato predstavljamo izbrane primere slabega, povprečnega oz. dobrega in zelo dobrega ujemanja v <span class="ref-fig">Slik</span><span class="ref-fig">i 4</span> in <span class="ref-table">Tabel</span><span class="ref-table">i</span><span class="ref-table"> 2</span>. Iz <span class="ref-fig">Slik</span><span class="ref-fig">e 4</span>(a) je razvidno, da je slabo ujemanje posledica samodejne meritve naklona križnične končne ploskve, in sicer je bila značilna točka na posteriornem robu križnične končne ploskve določena sorazmerno slabo (tj. preveč posteriorno in kavdalno), zato je naklon premice vzdolž križnične končne ploskve prenizek. Če pa natančno pogledamo to rentgensko sliko, vidimo, da je v tem primeru značilno točko na posteriornem robu tudi ročno zelo težko določiti zaradi zamegljenosti in prekrivanja anatomskih struktur. <span class="ref-fig">Slik</span><span class="ref-fig">a 4</span>(b) prikazuje povprečno oz. dobro ujemanje, kar je razvidno tudi iz rezultatov (<span class="ref-table">Tabel</span><span class="ref-table">a 2</span>), saj je razlika okoli 5 ° pri ročnih meritvah lahko posledica same primerjave večkratnih meritev istega opazovalca (ponovljivost merjenja) ali primerjave meritev različnih opazovalcev (zanesljivost merjenja)&#160;<span class="xref">(9,28)</span>. Visoko ujemanje referenčnih ročnih in samodejnih računalniško podprtih meritev na <span class="ref-fig">Slik</span><span class="ref-fig">i 4</span>(c) je posledica uporabe najnovejših tehnologij na področju obdelave in analize medicinskih slik, in sicer konvolucijskih nevronskih mrež kot oblike globokega učenja&#160;<span class="xref">(36)</span>, pri čemer je potrebno poudariti, da opisana metoda ne uporablja že uveljavljenih oblik, temveč je dodelana na podlagi podrobnega poznavanja arhitektur konvolucijskih nevronskih mrež, pripadajočih kriterijskih funkcij in metod nadzorovanega učenja, a tudi poznavanja problemov razpoznavanja hrbteničnih in medeničnih anatomskih struktur ter merjenja geometrijskih parametrov v medicinskih slikah.</p>
			<div>
				<div id="_idContainer010" class="figure-wrapper">
					<p><img src="2829-web-resources/image/zdravvestn-2829-sl-04.png" alt="" /></p>
					<p class="caption"><bold class="blue">Slika</bold><bold class="blue"> 4</bold><bold class="blue">:</bold> Primerjava med referenčnimi ročnimi (v rumeni barvi) in samodejnimi računalniško podprtimi (v rdeči barvi) meritvami parametrov sagitalne usmeritve medenice za izbrane rentgenske slike (rezultati so podani v Tabeli 2). (a) Slabo ujemanje (rentgenska slika št. 11). (b) Povprečno oz. dobro ujemanje (rentgenska slika št. 24). (c) Zelo dobro ujemanje (rentgenska slika št. 30).</p>
				</div>
			</div>
			<div>
				<div id="_idContainer011" class="table-wrapper">
					<p class="caption"><bold class="blue">Tabela 2:</bold> Primerjava referenčnih ročnih ter samodejnih računalniško podprtih meritev parametrov sagitalne usmeritve medenice, in sicer naklona križnične končne ploskve – SS, nagiba medenice – PT in naklona medenice – PI, za izbrane rentgenske slike, prikazane na Sliki 4.</p>
					<table id="table002" class="table">
						<colgroup>
							<col />
							<col />
							<col />
							<col />
							<col />
							<col />
							<col />
							<col />
							<col />
							<col />
						</colgroup>
						<thead>
							<tr class="table">
								<td class="table th">
									<p class="tbl-fig_th">Rentgenska slika št.</p>
								</td>
								<td class="table th" colspan="3">
									<p class="center">Referenčne ročne <br />meritve</p>
								</td>
								<td class="table th" colspan="3">
									<p class="center">Samodejne računalniško <br />podprte meritve</p>
								</td>
								<td class="table th" colspan="3">
									<p class="center">Absolutna razlika</p>
								</td>
							</tr>
						</thead>
						<tbody>
							<tr class="table">
								<td class="table th-sub tr" />
								<td class="table th-sub tr">
									<p class="center">SS</p>
								</td>
								<td class="table th-sub tr">
									<p class="center">PT</p>
								</td>
								<td class="table th-sub tr">
									<p class="center">PI</p>
								</td>
								<td class="table th-sub tr">
									<p class="center">SS</p>
								</td>
								<td class="table th-sub tr">
									<p class="center">PT</p>
								</td>
								<td class="table th-sub tr">
									<p class="center">PI</p>
								</td>
								<td class="table th-sub tr">
									<p class="center">SS</p>
								</td>
								<td class="table th-sub tr">
									<p class="center">PT</p>
								</td>
								<td class="table th-sub tr">
									<p class="center">PI</p>
								</td>
							</tr>
							<tr class="table">
								<td class="table tr">
									<p>11</p>
								</td>
								<td class="table tr">
									<p class="right">33,0 °</p>
								</td>
								<td class="table tr">
									<p class="right">17,3 °</p>
								</td>
								<td class="table tr">
									<p class="right">50,3 °</p>
								</td>
								<td class="table tr">
									<p class="right">19,6 °</p>
								</td>
								<td class="table tr">
									<p class="right">17,6 °</p>
								</td>
								<td class="table tr">
									<p class="right">37,2 °</p>
								</td>
								<td class="table tr">
									<p class="right">13,4 °</p>
								</td>
								<td class="table tr">
									<p class="right">0,3 °</p>
								</td>
								<td class="table tr">
									<p class="right">13,1 °</p>
								</td>
							</tr>
							<tr class="table">
								<td class="table tr">
									<p>24</p>
								</td>
								<td class="table tr">
									<p class="right">39,6 °</p>
								</td>
								<td class="table tr">
									<p class="right">19,2 °</p>
								</td>
								<td class="table tr">
									<p class="right">58,8 °</p>
								</td>
								<td class="table tr">
									<p class="right">45,8 °</p>
								</td>
								<td class="table tr">
									<p class="right">18,7 °</p>
								</td>
								<td class="table tr">
									<p class="right">64,5 °</p>
								</td>
								<td class="table tr">
									<p class="right">6,2 °</p>
								</td>
								<td class="table tr">
									<p class="right">0,5 °</p>
								</td>
								<td class="table tr">
									<p class="right">5,7 °</p>
								</td>
							</tr>
							<tr class="table">
								<td class="table tr">
									<p>30</p>
								</td>
								<td class="table tr">
									<p class="right">28,0 °</p>
								</td>
								<td class="table tr">
									<p class="right">33,4 °</p>
								</td>
								<td class="table tr">
									<p class="right">61,4 °</p>
								</td>
								<td class="table tr">
									<p class="right">27,7 °</p>
								</td>
								<td class="table tr">
									<p class="right">33,4 °</p>
								</td>
								<td class="table tr">
									<p class="right">61,1 °</p>
								</td>
								<td class="table tr">
									<p class="right">0,3 °</p>
								</td>
								<td class="table tr">
									<p class="right">0,0 °</p>
								</td>
								<td class="table tr">
									<p class="right">0,3 °</p>
								</td>
							</tr>
						</tbody>
					</table>
				</div>
			</div>
			<p>Predstavili smo torej rezultate popolnoma samodejnega računalniško podprtega merjenja parametrov sagitalne usmeritve medenice na podlagi rentgenskih slik. Rezultati kažejo, da je mogoče na ta način natančno določiti parametre sagitalne usmeritve medenice, saj so odstopanja od referenčnih ročnih meritev znotraj ponovljivosti in zanesljivosti samega ročnega določanja teh parametrov. Vsekakor pa opisana metoda ne more in ne sme nadomestiti ročnega pregleda in potrjevanja izmerjenih vrednosti, saj so lahko odstopanja v določenih primerih precej velika, predvsem zaradi naravne biološke variabilnosti človeške anatomije ter lastnosti rentgenskega slikanja. Naslednji korak pri razvoju metode je samodejno določanje položaja sedmega vratnega vretenca (C7), preko katerega bo mogoče določiti t. i. vpadno linijo (<italic class="em">angl.</italic><italic class="em"> </italic>plumb line) in tako opisati sagitalno ravnovesje hrbtenice. V povezavi s sagitalno usmeritvijo medenice pa bo mogoče opisati tudi celotno sagitalno ravnovesje telesa. Nenazadnje bo pa potrebno predstavljeni način merjenja preizkusiti tudi na večjem številu rentgenskih slik ter primerjati z večjim številom referenčnih ročnih meritev. Predstavljeno računalniško podprto merjenje parametrov sagitalne usmeritve medenice je namreč popolnoma samodejno, to pa omogoča sorazmerno enostavno izvajanje podobnih retrospektivnih raziskav na večjem številu slik kot tudi načrtovanje prospektivnih raziskav z vidika opazovanja specifičnih bolezni hrbtenice ali medenice znotraj daljšega obdobja in s primerjavo z normalno populacijo oseb brez kakršnih koli simptomov.</p>
			<p>Raziskavo je odobrila Etična komisija Univerzitetne klinike CHARITÉ v Berlinu dne 12. 1. 2012 (sklep št. EA1/297/11).</p>
			<h1 class="ack"><span>5 </span>Zahvala</h1>
			<p>Raziskavo je finančno podprlo podjetje Raylytic GmbH, Nemčija, ter Javna agencija za raziskovalno dejavnost Republike Slovenije (ARRS) v okviru projektov P2-0232 in J2-7118.</p>
		</article>
	</body>
</html>
