<!DOCTYPE html>
<html xmlns="http://www.w3.org/1999/xhtml">
	<head>
		<meta charset="utf-8" />
		<title>2860</title>
	</head>
	<body id="x2860" lang="sl-SI">
		<sidebar id="_idContainer000" class="meta-wrapper">
			<p class="slug"><bold class="strong">@publisher.id:</bold> 2860</p>
			<p class="slug"><bold class="strong">@primary-language:</bold> <span class="primary-language">sl</span>, en</p>
			<p class="slug"><bold class="strong">@discipline-en:</bold> Microbiology and immunology, Stomatology, Neurobiology, Oncology, Human reproduction, Cardiovascular system, Metabolic and hormonal disorders, <span class="discipline-en">Public&#160;health (occupational medicine)</span>, Psychiatry</p>
			<p class="slug"><bold class="strong">@discipline-sl:</bold> Mikrobiologija in imunologija, Stomatologija, Nevrobiologija, Onkologija, Reprodukcija človeka, Srce in ožilje, Metabolne in hormonske motnje, <span class="discipline-sl">Javno&#160;zdravstvo&#160;(varstvo pri delu)</span>, Psihiatrija</p>
			<p class="slug"><bold class="strong">@article-type-en:</bold> <span class="article-type-en">Editorial</span>, Original scientific article, Review article, Short scientific article, Professional article</p>
			<p class="slug"><bold class="strong">@article-type-sl:</bold> <span class="article-type-sl">Uvodnik</span>, Izvirni znanstveni članek, Pregledni znanstveni članek, Klinični primer, Strokovni članek</p>
			<p class="slug"><bold class="strong">@running-header:</bold> <span class="running-header">Pot sprejemanja strokovnih priporočil in kliničnih smernic</span></p>
			<p class="slug"><bold class="strong">@reference-sl:</bold> <span class="reference-sl">Zdrav Vestn | julij – avgust 2018 | Letnik 87</span></p>
			<p class="slug"><bold class="strong">@reference-en:</bold> <span class="reference-en">Zdrav Vestn | July – August 2018 | Volume 87</span></p>
		</sidebar>
		<article>
			<h1 class="title lang-sl"><a id="_idTextAnchor000"></a>Pot sprejemanja strokovnih priporočil in kliničnih smernic</h1>
			<h1 class="title lang-en" lang="en-US"><a id="_idTextAnchor001"></a>An approach to adopting professional recommendations and clinical guidelines</h1>
			<p class="author" lang="en-US"><span class="given-name"><a id="_idTextAnchor002"></a>Ksenija</span> <span class="surname">Geršak</span>, <span class="given-name">Maja</span> <span class="surname">Šoštarič</span>, <span class="given-name">Radko</span> <span class="surname">Komadina</span>, <span class="given-name">Franc</span> <span class="surname">Strle</span>, <span class="given-name">Zlatko</span> <span class="surname">Fras</span></p>
			<h1><span>1 </span>Uvod</h1>
			<p>Z novimi znanji o etiologiji in patogenezi, z novimi preiskovalnimi metodami in možnostmi zdravljenja smo zdravniki nenehno izpostavljeni dejstvu, da lahko na tej podlagi bolnike z isto boleznijo obravnavamo drugače oziroma še bolje. V procesu odločanja nam pri tem pomagajo informacije, ki so zbrane v različnih gradivih in podprte s trdnimi dokazi na spoznanjih medicine, temelječe na izsledkih (<italic class="em">angl</italic><italic class="em">.</italic> evidence-based medicine).</p>
			<p>V preteklih dveh desetletjih smo priča skokovitemu povečanju zanimanja za oblikovanje in publiciranje smernic, priporočil in stališč. Zaradi različnih opredelitev in različnega načina njihovega sprejemanja je Glavni strokovni svet Slovenskega zdravniškega društva (SZD) imenoval delovno skupino, da je pripravila usklajeno besedilo o poti sprejemanja strokovnih priporočil in kliničnih smernic.</p>
			<p>Predlog je SZD poslal v obravnavo Zdravstvenemu svetu Ministrstva za zdravje Republike Slovenije št. 18–18/1 z dne 30.1.2018. Člani Zdravstvenega sveta so predlog obravnavali na redni seji dne 7.3.2018 in sprejeli sklep št. 0130–24/2018/4, da podpirajo ”Predlog poti sprejemanja strokovnih priporočil, kliničnih smernic in nacionalnih smernic.”</p>
			<p>V Uvodniku predstavljamo usklajeno in potrjeno poimenovanje strokovnih besedil in njihovo pot sprejemanja.</p>
			<h1><span>2 </span>Opredelitev pojmov</h1>
			<p>Področje poimenovanja različnih strokovnih besedil je bilo do sedaj neenotno. Zato smo pregledali in analizirali izrazoslovje v slovenskem prostoru in ga uskladili z veljavnimi mednarodnimi opredelitvami&#160;<span class="xref">(1-5)</span>.</p>
			<p>2.1. <bold class="strong">Stališče </bold>(<italic class="em">angl.</italic> position statement, position paper) je strokovno besedilo, zasnovano na ugotovitvah znanstvenoraziskovalnega dela.</p>
			<p>Klinična stališča so mnenja uradnih predstavnikov strokovnih medicinskih združenj ali zdravniških stanovskih organizacij in niso v celoti pripravljena po standardnih, uveljavljenih merilih sistematičnega pregleda in vrednotenje dokazov.</p>
			<p>2.2. <bold class="strong">Priporočilo </bold>(<italic class="em">angl.</italic><italic class="em"> </italic>recommendation, consensus statement) je strokovno besedilo, zasnovano na ugotovitvah znanstvenoraziskovalnega dela.</p>
			<p>Strokovna priporočila so usklajena, soglasna stališča uradnih predstavnikov strokovnih medicinskih združenj ali zdravniških stanovskih organizacij, ki praviloma temeljijo na že obstoječih nacionalnih ali mednarodnih kliničnih smernicah. Pripravljena so po standardnih uveljavljenih merilih s konsenzom strokovnjakov, vendar ne vsebujejo sistematičnega pregleda domače strokovne literature z dokumentiranim vrednotenjem dokazov.</p>
			<p>2.3. <bold class="strong">Klinične smernice </bold>(<italic class="em">angl.</italic> guideline, clinical practice guideline) so strokovno besedilo, zasnovano na ugotovitvah znanstvenoraziskovalnega dela.</p>
			<p>Klinične smernice so stališča uradnih predstavnikov strokovnih medicinskih združenj ali zdravniških stanovskih organizacij in so v celoti pripravljene po standardnih uveljavljenih merilih&#160;<span class="xref">(1,6,7)</span>. Nastanejo z uporabo sistematičnega in v celoti dokumentiranega postopka, na osnovi najvišje možne stopnje kakovosti dokazov, ki jih imamo v določenem trenutku na voljo. V vseh fazah oblikovanja in udejanjanja smernic moramo zagotoviti večdisciplinarno sodelovanje različnih strokovnjakov in drugih zainteresiranih predstavnikov, praviloma tudi predstavnikov organizacij bolnikov.</p>
			<p>Slovenske klinične smernice praviloma sledijo že obstoječim, visoko kakovostnim mednarodnim smernicam. Prilagojene morajo biti za uporabo v Sloveniji. Vsebovati morajo tudi sistematični pregled mednarodne in domače strokovne literature z dokumentiranim vrednotenjem dokazov.</p>
			<h1><span>3 </span>Pot sprejemanja</h1>
			<p>Klinične smernice, strokovna priporočila in stališča pripravijo delovne skupine v okviru strokovnih združenj, društev in sekcij, ki so organizirane v Zvezi društev – Slovensko zdravniško društvo (<span class="ref-fig">Slik</span><span class="ref-fig">a 1</span>).</p>
			<div>
				<div id="_idContainer002" class="figure-wrapper">
					<p><img src="2860-web-resources/image/2860-1.png" alt="" /></p>
					<p class="caption"><bold class="blue">Slika 1:</bold> Pot sprejemanja strokovnih priporočil in kliničnih smernic v okviru nacionalno reprezentativnih strokovnih združenj oziroma sekcij.</p>
				</div>
			</div>
			<p>Pripravljeno in recenzirano strokovno besedilo potrdijo na ustreznem strokovnem srečanju strokovna združenja, društva ali sekcije. Predstavniki delovne skupine ga v naslednjem koraku predstavijo Strokovnemu svetu za določeno strokovno področje. Strokovni sveti SZD imajo, po 10. členu Pravilnika o sestavi in delovanju Strokovnih svetov SZD, pristojnost za usklajevanje in dokončno oblikovanje kliničnih, strokovnih smernic za posamezno strokovno področje.</p>
			<p>Po potrditvi na ustreznem Strokovnem svetu SZD za posamezno področje so klinične smernice, strokovno priporočilo ali stališče obravnavani in dokončno potrjeni na Glavnem strokovnem svetu SZD. S sklepom Glavnega strokovnega sveta SZD je predlagano strokovno besedilo lahko objavljeno v Zdravniškem Vestniku, osrednji in uradni strokovni reviji SZD.</p>
			<p>Tako potrjene in sprejete klinične smernice in strokovna priporočila predsednik SZD posreduje v vednost Zdravstvenemu svetu Ministrstva za zdravje RS.</p>
			<h1><span>4 </span>Pot sprejemanja nacionalnih smernic kot strokovna osnova nacionalnih zdravstvenih programov</h1>
			<p><bold class="strong">Nacionalne smernice</bold> so klinične smernice ali strokovno priporočilo, ki vsebuje tudi ekonomsko oceno virov (kadrov, opreme in prostorov), logistično ali organizacijsko izvedbo in obvladovanje tveganj. Ekonomsko oceno virov pripravi delovna skupina za smernice v sodelovanju strokovnjakov ustreznih strok (zdravstvena ekonomika, javno zdravje idr.).</p>
			<p>Nacionalne smernice kot osnovo nacionalnih zdravstvenih programov (po poprejšnji obravnavi in potrditvi ustreznega Razširjenega strokovnega kolegija) obravnava in potrdi Zdravstveni svet Republike Slovenije.</p>
			<p>Zdravstveni svet oceni vsebino smernic s stališča izvedljivosti, enakomernega razvoja vseh strok in načela enake dostopnosti. V skladu z 9. členom svojega poslovnika, Zdravstveni svet po obravnavi predloženega gradiva:</p>
			<p class="ul"><span>•</span>oblikuje stališče, priporočilo ali sklep h gradivu in po potrebi naroči predlagatelju, da ga dopolni v skladu s stališči, priporočili in sklepi, sprejetimi na seji;</p>
			<p class="ul"><span>•</span>odloži razpravo o gradivu, če ugotovi, da je zaradi dopolnitev potrebna ponovna obravnava na seji;</p>
			<p class="ul"><span>•</span>imenuje dodatne strokovnjake ali skupino, ki naj v določenem roku v sodelovanju z delovno skupino za smernice dopolni gradivo s stališči, sprejetimi na seji, ali</p>
			<p class="ul"><span>•</span>gradivo zavrne.</p>
			<h1><span>5 </span>Zaključek</h1>
			<p>Procesi oblikovanja, uvajanja, uporabe ter obdobnega pregledovanja in dopolnjevanja strokovnih stališč in priporočil, še zlasti pa smernic, predstavljajo krogotok medsebojno povezanih in odvisnih, komplementarnih aktivnosti za prenos znanstveno-raziskovalnih spoznanj v klinično prakso, vzpostavitev in spremljanje standardov obravnave in promocijo klinične odličnosti. Osnovni in končni cilj je kar najvišji standard kakovosti obravnave bolnikov in izbojševanje izidov zdravstvene oskrbe.</p>
			<p>Po mednarodnih izkušnjah je za uspešnost spreminjanja obnašanja v klinični praksi ključna »lokalnost« procesov uvajanja priporočil/smernic, zato bomo morali tudi v Sloveniji njihovo dokončno, lokalno uvedbo in uporabo zelo skrbno, premišljeno in dosledno pospeševati in spodbujati&#160;<span class="xref">(8)</span>.</p>
			<p>Če želimo v Sloveniji zares narediti odločen sistemski korak v smeri zagotavljanja in izboljševanja kakovosti ter kliničnih izidov zdravstvene obravnave je razumno in utemeljeno, da čimprej udejanimo sicer že poldrugo desetletje predlagani projekt ustanovitve nacionalnega »Inštituta za zagotavljanje kakovosti zdravstvene oskrbe«&#160;<span class="xref">(9)</span>. V njegovih okvirih smo s konsenzom vseh relevantnih partnerjev, strokovnih in poklicnih združenj, univerzitetnih kliničnih centrov, zdravstvenih zavarovalnic in resornega ministrstva predvideli tako oddelek za smernice, a tudi spremljanje in vrednotenje iz njih izhajajočih kliničnih kazalnikov kakovosti.</p>
			<p>Hkrati najavljamo, da bo priprava kliničnih smernic, strokovnih priporočil in stališč glavna tema letošnje skupščine SZD.</p>
			<p>V tekoči številki Zdravniškega vestnika pa lahko preberete tudi razpravo o njihovem pomenu in pravnem statusu&#160;<span class="xref">(10</span><span class="xref">)</span>.</p>
			<p class="cite-as"><bold class="strong">Citirajte kot/Cite as:</bold> Geršak K, Šoštarič M, Komadina R, Strle F, Fras Z. Pot sprejemanja strokovnih priporočil in kliničnih smernic. Zdrav Vestn. 2018;87(7–8):307–10.</p>
			<p class="doi"><bold class="strong">DOI:</bold> 10.6016/ZdravVestn.2860</p>
		</article>
	</body>
</html>
