<!DOCTYPE html>
<html xmlns="http://www.w3.org/1999/xhtml">
	<head>
		<meta charset="utf-8" />
		<title>2691</title>
	</head>
	<body id="x2691" lang="sl-SI">
		<sidebar id="_idContainer000" class="meta-wrapper">
			<p class="slug"><bold class="strong">@publisher.id:</bold> 2691</p>
			<p class="slug"><bold class="strong">@primary-language</bold><bold class="strong">:</bold> <span class="primary-language">sl</span>, en</p>
			<p class="slug"><bold class="strong">@discipline-en:</bold> Microbiology and immunology, Stomatology, Neurobiology, <span class="discipline-en">Oncology</span>, Human reproduction, Cardiovascular system, Metabolic&#160;and&#160;hormonal&#160;disorders, Public&#160;health (occupational medicine), Psychiatry</p>
			<p class="slug"><bold class="strong">@discipline-sl:</bold> Mikrobiologija in imunologija, Stomatologija, Nevrobiologija, <span class="discipline-sl">Onkologija</span>, Reprodukcija človeka, Srce in ožilje, Metabolne&#160;in&#160;hormonske&#160;motnje, Javno&#160;zdravstvo&#160;(varstvo pri delu), Psihiatrija</p>
			<p class="slug"><bold class="strong">@article-type-en:</bold> Editorial, Original scientific article, <span class="article-type-en">Review article</span>, Short scientific article, Professional article</p>
			<p class="slug"><bold class="strong">@article-type-sl:</bold> Uvodnik, Izvirni znanstveni članek, <span class="article-type-sl">Pregledni znanstveni članek</span>, Klinični primer, Strokovni članek</p>
			<p class="slug"><bold class="strong">@running-header:</bold> <span class="running-header">Kirurgija s pospešenim okrevanjem pri endoprotetiki kolka in kolena</span></p>
			<p class="slug"><bold class="strong">@reference-sl:</bold> <span class="reference-sl">Zdrav Vestn | maj – junij 2019 | Letnik 88</span></p>
			<p class="slug"><bold class="strong">@reference-en:</bold> <span class="reference-en">Zdrav Vestn | May – June 2019 | Volume 88</span></p>
		</sidebar>
		<sidebar id="_idContainer001" class="meta-wrapper">
			<p class="aff lang-sl"><span class="ref-aff">1</span> Kirurški oddelek, Splošna bolnišnica Jesenice, Jesenice, Slovenija</p>
			<p class="aff lang-en"><span class="ref-aff">1</span> Surgical Department, Jesenice general hospital, Jesenice, Slovenia</p>
			<p class="label">Korespondenca/Correspondence:</p>
			<p class="correspondence">Tomaž Silvester, e:&#160;tomaz.silvester@sb-je.si</p>
			<p class="label">Ključne besede:</p>
			<p class="keywords lang-sl">kirurgija s pospešenim okrevanjem; koleno; kolk; artroplastika</p>
			<p class="label">Key words:</p>
			<p class="keywords lang-en">enhanced recovery after surgery; knee; hip; arthroplasty</p>
			<p class="history">Prispelo: 13. 1. 2018 Sprejeto: 7. 2. 2019</p>
		</sidebar>
		<article>
			<h1 class="title lang-sl">Kirurgija s pospešenim okrevanjem pri endoprotetiki kolka in kolena: <br />Izkušnje na ortopedskem oddelku SB Jesenice</h1>
			<h1 class="title lang-en" lang="en-US">Enhanced recovery after surgery for hip and knee arthroplasty: <br />Our experiences at the department of orthopedic surgery in <br />GH Jesenice</h1>
			<p class="author" lang="en-US"><span class="given-name">Tomaž</span> <span class="surname">Silvester</span>, <span class="given-name">Blaž</span> <span class="surname">Kacijan</span></p>
			<h1 class="abs">Izvleček</h1>
			<p class="abs">S staranjem prebivalstva narašča tudi število totalnih artroplastik velikih sklepov pri bolnikih z degenerativnimi boleznimi sklepov. Po drugi strani so finančna sredstva zdravstvenega proračuna omejena ali se celo zmanjšujejo. Koncept kirurgije s pospešenim okrevanjem (KSPO), s katerim skrajšamo ležalno dobo bolnikov, ne da bi s tem ogrozili kakovost zdravljenja, koristi tako bolniku, kot tudi bolnišničnemu proračunu.</p>
			<p class="abs">Koncept KSPO smo v SB Jesenice pri bolnikih za primarno totalno artroplastiko kolka in kolena začeli uvajati v letu 2014. Postopno smo ga optimizirali in nadgradili, med drugim z izobraževanjem bolnikov in njihovih svojcev pred operacijo, ter v letu 2015 vse bolnike za primarno totalno artroplastiko kolena ali kolka v celoti obravnavali v skladu z načeli KSPO.</p>
			<p class="abs">Analizirali smo izid zdravljenja s primerjavo ležalne dobe. Mediana vrednost je pred uvedbo KSPO v letih 2013 in 2014 znašala 6,45 oz. 6,4 dni. Po uvedbi KSPO se je le-ta pomembno skrajšala. Mediana vrednost je v letih 2015, 2016 znašala 4,4 dni, v letu 2017 pa 3,5. Analizirali smo tudi pogostost ponovnih sprejemov v 30 dneh po odpustu iz bolnišnice, kjer med bolniki pred in po uvedbi KSPO ne ugotavljamo pomembnih razlik.</p>
			<p class="abs">Koncept KSPO smo na ortopedskem oddelku SB Jesenice uspešno uvedli in tako učinkovito skrajšali ležalno dobo bolnikov po totalni artroplastiki kolena ali kolka, ne da bi ob tem povečali stopnjo zapletov. To smo dosegli z večdisciplinarnim pristopom k obravnavi bolnikov pred (izobraževanje) in med hospitalizacijo, z optimizacijo nadzora izgube krvi (rutinska uporaba traneksamične kisline) in preprečevanja bolečine (multimodalni pristop k analgeziji brez opioidov) ter z optimizacijo fizioterapije.</p>
			<h1 class="abs">Abstract</h1>
			<p class="abs">As the general population is ageing there is a growing number of total joint arthroplasty procedures in patients with degenerative joint diseases. On the other hand, the financial resources for healthcare budget are limited or even decreasing. The enhanced recovery after surgery (ERAS) protocol can decrease patients` in-hospital lenght of stay (LOS) without compromising the quality of treatment, thus being beneficial both for the patients as well as for hospital budget.</p>
			<p class="abs">ERAS protocol for patients undergoing primary total knee or hip arthroplasty was partially implemented at the General hospital Jesenice in 2014. It was then optimised and upgraded with preoperative education for patients and their relatives, with all patients being treated according to the complete ERAS protocol in 2015.</p>
			<p class="abs">The analysed outcome measures were in-hospital LOS and readmissions in the first 30 days after discharge. Before the ERAS implementation, the median LOS in 2013 and 2014 was 6.45 and 6.4 days respectively. It was significantly reduced after ERAS implementation, with the median LOS 4.4 days in years 2015 and 2016 and 3.5 days in 2017. Readmission rate in the first 30 days after discharge showed no significant differences before and after the implementation of ERAS protocol.</p>
			<p class="abs">The ERAS protocol has been successfully and effectively implemented at our department, with LOS being significantely reduced without an increase in the rate of postoperative complications. This was achieved with several multidisciplinary changes before (preoperative educations) and during hospitalisation, with peri- and postoperative optimisation of blood management (regular use of tranexamic acid), pain control (multimodal opioid sparing analgesia) and especially with optimisation in physiotherapy.</p>
			<p class="cite-as"><bold class="strong">Citirajte kot/</bold><bold class="strong">Cite as:</bold> Silvester T, Kacijan B .[Enhanced recovery after surgery for hip and knee arthroplasty: Our experiences at the department of orthopedic surgery in GH JeseniceH. Zdrav Vestn. 2019;88(5–6):225–34.</p>
			<p class="doi"><bold class="strong">DOI:</bold> 10.6016/ZdravVestn.2691</p>
			<h1><span>1 </span>Uvod</h1>
			<h2><span>1.1 </span>Endoprotetika velikih sklepov</h2>
			<p>S staranjem populacije se povečuje tudi število bolnikov z degenerativnimi sklepnimi boleznimi. Njihove zahteve in pričakovanja po bolj kakovostnem življenju tudi v starosti pa so vse večje. Totalna artroplastika velikih sklepov velja za enega najbolj uspešnih in najpogosteje opravljenih posegov 20. stoletja, saj z njim učinkovito odpravimo bolečino, povrnemo gibljivost in popravimo deformacijo sklepa ter tako bolniku izboljšamo kakovost življenja&#160;<span class="xref">(1)</span>. V Sloveniji letno vstavimo približno 3.500 primarnih endoprotez kolka in 2.200 primarnih endoprotez kolena, skupno torej približno 5.700&#160;<span class="xref">(2)</span>. Od tega jih v SB Jesenice letno vstavimo okoli 450. Naraščajoče število opravljenih totalnih artroplastik velikih sklepov predstavlja vse večje finančno breme za zdravstveni proračun, tako na ravni bolnišnic kot tudi države. Vse to, skupaj z izraženo željo bolnikov po okrevanju v domačem okolju in potrjeno učinkovitostjo le-tega, vodi do koncepta kirurgije s pospešenim okrevanjem (KSPO), ne da bi pri tem ogrozili kakovost zdravljenja.</p>
			<h2><span>1.2 </span>Kirurgija s pospešenim okrevanjem (KSPO)</h2>
			<p>KSPO (<italic class="em">angl.</italic> Fast-track surgery ali enhanced recovery after surgery, ERAS) je večdisciplinaren, na dokazih temelječ koncept, s katerim učinkovito in brez ogrožanja bolnika skrajšamo ležalno dobo po operaciji&#160;<span class="xref">(3-5)</span>. Začetnik omenjenega koncepta je danski kirurg Henrik Kehlet, ki je KSPO sprva uvedel v kolorektalno kirurgijo, v zadnjem desetletju pa je vse bolj razširjena tudi njegova implementacija v ortopedski kirurgiji, zlasti pri artroplastiki velikih sklepov. Osnovna načela KSPO so izboljšanje priprave pred operacijo, zmanjšanje fizičnega stresa med operacijo in zmanjšanje nelagodja po operaciji, kar vodi v zgodnejšo mobilnost in zgodnejši odpust. Za doseganje zastavljenega cilja je potrebno usklajeno delovanje večdisciplinarne ekipe, ki jo sestavljajo ortopedi, anesteziologi, fizioterapevti, medicinske sestre in drugo medicinsko osebje, vanjo pa je enakovredno vključen tudi bolnik&#160;<span class="xref">(6)</span>. S konceptom KSPO učinkovito zmanjšamo število zapletov ob in po operaciji in skrajšamo čas, ki je potreben za polno okrevanje ter zmanjšamo smrtnost in obolevnost bolnikov po operaciji&#160;<span class="xref">(7)</span>. Tako skrajšamo ležalno dobo in ne nazadnje zmanjšamo tudi stroške zdravljenja&#160;<span class="xref">(8,</span><span class="xref">9)</span>.</p>
			<h1><span>2 </span>Koncept kirurgije s pospešenim okrevanjem na ortopedskem oddelku SB Jesenice</h1>
			<p>Z vpeljavo elementov KSPO smo pri bolnikih za primarno artroplastiko kolenskega in kolčnega sklepa postopoma pričeli v letu 2014, ga nato nadgrajevali, standardizirali ter v popolnosti pričeli izvajati v letu 2015. Za uspešno izvedbo koncepta KSPO je potrebno sodelovanje znotraj večdisciplinarne ekipe in dosledno upoštevanje protokola, s čimer zagotovimo strokovno neoporečno in kakovostno obravnavo. Na ortopedskem oddelku SB Jesenice se pri obravnavi bolnikov za totalno artroplastiko kolena in kolka držimo protokola, ki je sestavljen iz naslednjih bistvenih elementov:</p>
			<p class="ul"><span>•</span>optimizacija edukacije in obveščenosti bolnika in svojcev,</p>
			<p class="ul"><span>•</span>optimizacija anestezijskih tehnik in tekočinske bilance,</p>
			<p class="ul"><span>•</span>optimizacija obravnave bolečine,</p>
			<p class="ul"><span>•</span>optimizacija transfuzijske obravnave,</p>
			<p class="ul"><span>•</span>optimizacija fizioterapije in rehabilitacije,</p>
			<p class="ul"><span>•</span>zmanjšanje kognitivnih motenj po operaciji,</p>
			<p class="ul"><span>•</span>dosledno upoštevanje funkcionalnih meril za odpust.</p>
			<h2><span>2.1 </span>Optimizacija edukacije in obveščenosti bolnika in svojcev</h2>
			<p>S primerno edukacijo bolnike pred operacijo seznanimo z dogajanjem pred, med in po operaciji, s čimer zmanjšamo bolnikovo tesnobo, obenem pa prispevamo h krajši ležalni dobi in boljšemu izidu zdravljenja&#160;<span class="xref">(10)</span>.</p>
			<p>Z edukacijo pričnemo že pred samim sprejemom v bolnišnico. Praktično vsak teden organiziramo t. i. predoperativno šolo za bolnike pred totalno artroplastiko kolena ali kolka. Bolnikom in njihovim svojcem ortopedski kirurg, anesteziolog, oddelčna medicinska sestra, dietetik in koordinator kliničnega primera predstavijo celoten potek zdravljenja in odgovorijo na vse dvome in zastavljena vprašanja. Med pomembnejšimi podatki je tudi podatek o trajanju hospitalizacije. Tako pridejo bolniki na sprejem v bolnišnico obveščeni in kar se da pomirjeni glede njihovega nadaljnjega zdravljenja.</p>
			<h2><span>2.2 </span>Optimizacija anestezijskih tehnik in tekočinske bilance</h2>
			<p>O izbiri optimalne anestezijske tehnike v sklopu KSPO pri bolnikih za totalno artroplastiko kolena ali kolka so izsledki raziskav različni. Nekatere raziskave, predvsem starejšega datuma, govorijo v prid spinalni anesteziji&#160;<span class="xref">(11)</span>. Nekatere novejše raziskave dajejo nekolikšno prednost splošni anesteziji&#160;<span class="xref">(12)</span>. Kljub vsemu jasnih priporočil glede anestezijske tehnike v sklopu KSPO zaradi pomanjkanja večjih randomiziranih raziskav ni.</p>
			<p>V naši bolnišnici kot anestezijsko tehniko pri bolnikih za totalno artroplastiko kolena ali kolka praviloma uporabljamo spinalno anestezijo. Pri bolnikih pred totalno artroplastiko kolena zaradi dodatne analgezije dodamo še blok femoralnega živca. V primeru kontraindikacij za spinalno anestezijo se odločimo za opravljanje posega v splošni anesteziji, pri kolenski artroplastiki kombinirano s femoralnim blokom.</p>
			<p>Bolnike sprejmemo na dan operacije in morajo biti tešči, predvsem zaradi možnosti splošne anestezije ob neuspešni ali neizvedljivi spinalni anesteziji. Bolniki že pred sprejemom opravijo rutinske preiskave, ki obsegajo osnovne laboratorijske preiskave krvi s testi koagulacije in rentgensko sliko pljuč ter elektrokardiogram. Ob anesteziološkem pregledu anesteziolog po potrebi naroči še morebitne dodatne preiskave.</p>
			<h2><span>2.3 </span>Optimizacija obravnave bolečine</h2>
			<p>Optimalno obvladovanje bolečine je pomembno za začetek zgodnje mobilizacije in rehabilitacije in tako zagotovi zgodnji odpust iz bolnišnice po artroplastiki kolenskega in kolčnega sklepa&#160;<span class="xref">(13)</span>. Omenjeno dosežemo z multimodalnim pristopom preprečevanja bolečine, ki obsega:</p>
			<p class="ul"><span>•</span>visok odmerek glukokortikoida 1–2 uri pred pričetkom posega (20 mg deksametazona ali 125 mg metilprednisolona), ki učinkovito zmanjša pooperativno bolečino in izboljša pooperativno okrevanje&#160;<span class="xref">(14)</span>,</p>
			<p class="ul"><span>•</span>lokalna infiltracijska analgezija z mešanico ropivacaina in noradrenalina (250 mg ropivacaina in 0,5 mg suparenina v 100 ml fiziološke raztopine), ki zlasti pri bolnikih s totalno artroplastiko kolena učinkovito odpravlja bolečino v zgodnjem pooperativnem obdobju in zmanjša potrebo po odpravljanju bolečine s sistemskimi analgetiki&#160;<span class="xref">(15)</span>,</p>
			<p class="ul"><span>•</span>lajšanje pooperativne bolečine s kombinacijo paracetamola in nesteroidnih antirevmatikov. Izogibamo se opioidnim analgetikom, po katerih posežemo le kot izhod ob prebijajoči bolečini. V prvih 24 urah bolniki analgetično terapijo prejemajo intravenozno, nato pa preidemo na peroralno jemanje zdravil.</p>
			<h2><span>2.4 </span>Optimizacija transfuzijske obravnave</h2>
			<p>Majhna izguba krvi med posegom zmanjša potrebo po nadomeščanju krvi po operaciji in pomembno prispeva k zgodnjemu okrevanju in rehabilitaciji po totalni artroplastiki kolena ali kolka&#160;<span class="xref">(16)</span>. Za zmanjšanje izgube krvi med operacijo in preprečevanja anemije po posegu bolniki brez znanih kontraindikacij ob indukciji v anestezijo in ob prihodu na oddelek po operaciji intravensko prejmejo 1 g antifibrinolitika (traneksamične kisline). Načini dajanja traneksamične kisline so različni (intravensko, lokalno topično, peroralno), a se po študijah pomembno ne razlikujejo med seboj&#160;<span class="xref">(17)</span>. Raziskave kažejo, da traneksamična kislina učinkovito zmanjša perioperativno izgubo krvi in potrebo po nadomeščanju krvi po operaciji pri bolnikih, pri katerih je bila opravljena totalna artroplastika&#160;<span class="xref">(18)</span>. Z uvedbo traneksamične kisline na našem oddelku opažamo pomembno nižjo stopnjo anemije po operaciji, tako da nadomeščanja krvi s krvnimi pripravki med hospitalizacijo praktično ni več. Tudi rutinska rezervacija koncentriranih eritrocitov pred posegom ni potrebna. V primeru dobre hemostaze s pooperativno antitrombotično zaščito pričnemo približno 12 ur posegu; sprva z aplikacijami nizkomolekularnega heparina, v naslednjih dneh pa preidemo na peroralno antikoagulantno zdravljenje. Le-to traja podaljšano 15 dni pri bolnikih po vstavitvi TEP kolena in 30 dni pri bolnikih po TEP kolka.</p>
			<p>Bolnike z dejavniki tveganja za trombotični zaplet (anamneza trombotičnih dogodkov: CVI,PTE, GVT,MI, atrijska fibrilacija …) obravnavamo v skladu z najnovejšimi skupnimi smernicami AAOS (Ameriška ortopedska akademija) in ASRA (Ameriško združenje za regionalno anestezijo in terapijo bolečine)&#160;<span class="xref">(17)</span>.</p>
			<h2><span>2.5 </span>Optimizacija fizioterapije in rehabilitacije</h2>
			<p>Pomemben dejavnik koncepta KSPO je zgodnja mobilizacija bolnikov po operaciji. Z dobrim obvladovanjem bolečine je mobilizacija bolnikov po totalni artroplastiki kolka ali kolena možna že na dan operacije, kar pa v naši bolnišnici zaradi kadrovskih težav na fizioterapiji zaenkrat še ni možno. Bolniki pri nas pričnejo z mobilizacijo in fizioterapijo naslednje jutro po operaciji.</p>
			<h2><span>2.6 </span>Zmanjšanje pooperativnega delirija in kognitivnih motenj</h2>
			<p>Pooperativni delirij in kognitivne motnje sta entiteti, ki ju v literaturi endoprotetične kirurgije pogosto opisujejo. Povezani sta s trajanjem hospitalizacije, dejavniki tveganja pa so bolečina, uporaba opioidnih analgetikov, motnje spanja in vnetni odgovor&#160;<span class="xref">(</span><span class="xref">19)</span>. V sklopu KSPO je pogostost delirija in kognitivnih motenj po operaciji pomembno nižja, saj je protokol KSPO že sam po sebi usmerjen v skrajšanje ležalne dobe in izogibanje dejavnikom tveganja&#160;<span class="xref">(20)</span>.</p>
			<h2><span>2.7 </span>Dosledno upoštevanje funkcionalnih meril za odpust</h2>
			<p>Bolnika odpustimo v domačo oskrbo, ko izpolnjuje funkcionalna merila za odpust. Le-ta se z upoštevanjem prej naštetih elementov dosežejo bistveno hitreje. Sem pa spadajo:</p>
			<p class="ul"><span>•</span>strinjanje z odpustom (tako bolnik kot ortoped),</p>
			<p class="ul"><span>•</span>ustrezn preprečevanje bolečine,</p>
			<p class="ul"><span>•</span>seznanjenost s postopki za končanje jemanja zdravil,</p>
			<p class="ul"><span>•</span>vedenje o omejitvah,</p>
			<p class="ul"><span>•</span>sposobnost pravilnega vstajanja iz ležečega in sedečega položaja,</p>
			<p class="ul"><span>•</span>varna hoja s pripomočki ali brez njih,</p>
			<p class="ul"><span>•</span>če je potrebno, obvladanje hoje po stopnicah,</p>
			<p class="ul"><span>•</span>sposobnost za nadaljevanje z vajami in telovadbo doma,</p>
			<p class="ul"><span>•</span>samostojnost pri osebni higieni,</p>
			<p class="ul"><span>•</span>kirurška rana brez znakov okužbe.</p>
			<p>Osnova za sledenje protokolu je t. i. klinična pot za totalno artroplastiko kolena in kolka (<span class="ref-fig">Slik</span><span class="ref-fig">a 1</span>). To je dokument, ki bolnika spremlja od sprejema do odpusta, v njem pa je zabeleženo vse, kar se z bolnikom dogaja. Posebej se beležijo le odkloni od standardnega poteka zdravljenja, zdravstvene nege in fizioterapije.</p>
			<h1><span>3 </span>Izkušnje s kirurgijo s pospešenim okrevanjem na ortopedskem oddelku SB Jesenice</h1>
			<p>Želeli smo preveriti, kako varna in učinkovita je vpeljava koncepta KSPO pri bolnikih za primarno artroplastiko kolena in kolka. Tako smo analizirali bolnike, pri katerih je bila v letih 2013 do 2017 opravljena primarna totalna artroplastika kolena in kolka. Bolnike smo razvrstili v dve skupini. V prvi skupini so bolniki, ki so bili obravnavani pred popolno vpeljavo koncepta KSPO (v letih 2013 in 2014), v drugi skupini pa bolniki, ki so bili obravnavani po načelih KSPO (v letih 2015 do 2017). Med skupinama smo primerjali ležalno dobo ter pogostost in vzrok ponovnih sprejemov v prvih 30 dneh po odpustu iz bolnišnice. Opazovali smo tudi potrebo po nadomeščanju s krvnimi nadomestki po posegu.</p>
			<p>V času med 1. 1. 2013 in 31. 12. 2017 smo opravili 982 primarnih artroplastik kolenskega in 851 primarnih artroplastik kolčnega sklepa. Število posegov po letih pred in po uvedbi KSPO je prikazana v <span class="ref-table">Tabel</span><span class="ref-table">i 1</span> in <span class="ref-table">Tabel</span><span class="ref-table">i 2</span>. Povprečna starost bolnikov je bila v tem obdobju 68 let in 5 mesecev za primarno totalno artroplastiko kolka ter 70 let in 1 mesec za primarno totalno artroplastiko kolena.</p>
			<div>
				<div id="_idContainer002" class="table-wrapper">
					<p class="caption"><bold class="blue">Tabela 1:</bold> Število bolnikov z opravljeno primarno totalno artroplastiko kolka med letoma 2013 in 2017.</p>
					<table id="table001" class="table">
						<colgroup>
							<col />
							<col />
							<col />
							<col />
							<col />
							<col />
						</colgroup>
						<thead>
							<tr class="table">
								<td class="table th" />
								<td class="table th" colspan="2">
									<p class="tbl-fig_th">Pred uvedbo KSPO</p>
								</td>
								<td class="table th" colspan="3">
									<p class="tbl-fig_th">Po uvedbi KSPO</p>
								</td>
							</tr>
						</thead>
						<tbody>
							<tr class="table">
								<td class="table tr">
									<p>Leto</p>
								</td>
								<td class="table tr">
									<p class="right">2013</p>
								</td>
								<td class="table tr">
									<p class="right">2014</p>
								</td>
								<td class="table tr">
									<p class="right">2015</p>
								</td>
								<td class="table tr">
									<p class="right">2016</p>
								</td>
								<td class="table tr">
									<p class="right">2017</p>
								</td>
							</tr>
							<tr class="table">
								<td class="table tr">
									<p>Št. posegov</p>
								</td>
								<td class="table tr">
									<p class="right">142</p>
								</td>
								<td class="table tr">
									<p class="right">157</p>
								</td>
								<td class="table tr">
									<p class="right">180</p>
								</td>
								<td class="table tr">
									<p class="right">168</p>
								</td>
								<td class="table tr">
									<p class="right">204</p>
								</td>
							</tr>
							<tr class="table">
								<td class="table tr">
									<p>Skupaj</p>
								</td>
								<td class="table tr" colspan="2">
									<p class="right">299</p>
								</td>
								<td class="table tr" colspan="3">
									<p class="right">552</p>
								</td>
							</tr>
						</tbody>
					</table>
				</div>
			</div>
			<div>
				<div id="_idContainer003" class="table-wrapper">
					<p class="caption"><bold class="blue">Tabela 2:</bold> Število bolnikov z opravljeno primarno totalno artroplastiko kolena med letoma 2013 in 2017.</p>
					<table id="table002" class="table">
						<colgroup>
							<col />
							<col />
							<col />
							<col />
							<col />
							<col />
						</colgroup>
						<thead>
							<tr class="table">
								<td class="table th" />
								<td class="table th" colspan="2">
									<p class="tbl-fig_th">Pred uvedbo KSPO</p>
								</td>
								<td class="table th" colspan="3">
									<p class="tbl-fig_th">Po uvedbi KSPO</p>
								</td>
							</tr>
						</thead>
						<tbody>
							<tr class="table">
								<td class="table tr">
									<p>Leto</p>
								</td>
								<td class="table tr">
									<p class="right">2013</p>
								</td>
								<td class="table tr">
									<p class="right">2014</p>
								</td>
								<td class="table tr">
									<p class="right">2015</p>
								</td>
								<td class="table tr">
									<p class="right">2016</p>
								</td>
								<td class="table tr">
									<p class="right">2017</p>
								</td>
							</tr>
							<tr class="table">
								<td class="table tr">
									<p>Št. posegov</p>
								</td>
								<td class="table tr">
									<p class="right">156</p>
								</td>
								<td class="table tr">
									<p class="right">171</p>
								</td>
								<td class="table tr">
									<p class="right">180</p>
								</td>
								<td class="table tr">
									<p class="right">228</p>
								</td>
								<td class="table tr">
									<p class="right">247</p>
								</td>
							</tr>
							<tr class="table">
								<td class="table tr">
									<p>Skupaj</p>
								</td>
								<td class="table tr" colspan="2">
									<p class="right">327</p>
								</td>
								<td class="table tr" colspan="3">
									<p class="right">655</p>
								</td>
							</tr>
						</tbody>
					</table>
				</div>
			</div>
			<p>Primerjava ležalne dobe bolnikov po primarni totalni artroplastiki kolka in kolena pred in po uvedbi KSPO je prikazana na <span class="ref-fig">Slik</span><span class="ref-fig">i 1</span> in <span class="ref-fig">Slik</span><span class="ref-fig">i 2</span>.</p>
			<div>
				<div id="_idContainer005" class="figure-wrapper">
					<p><italic class="em"><img src="2691-web-resources/image/zdravvestn-2691-sl-01.png" alt="" /></italic></p>
					<p class="caption"><bold class="blue">Slika 1:</bold><italic class="em"> </italic>Ležalna doba bolnikov po totalni artroplastiki kolka pred in po uvedbi kirurgije s pospešenim okrevanjem (KSPO)v dnevih. Podatki so izraženi z mediano vrednostjo (zapisano tudi s številko) ter 1. in 3. kvartilom. Podana p-vrednost med skupinama pred in po uvedbi KSPO (Mann-Whitney U test).</p>
				</div>
			</div>
			<div>
				<div id="_idContainer007" class="figure-wrapper">
					<p><italic class="em"><img src="2691-web-resources/image/zdravvestn-2691-sl-02.png" alt="" /></italic></p>
					<p class="caption"><bold class="blue">Slika 2:</bold> Ležalna doba bolnikov po totalni artroplastiki kolena pred in po uvedbi kirurgije s pospešenim okrevanjem (KSPO) v dnevih. Podatki so izraženi z mediano vrednostjo (zapisano tudi s številko) ter 1. in 3. kvartilo. Podana p-vrednost med skupinama pred in po uvedbi KSPO (Mann-Whitney U test)<italic class="em">.</italic></p>
				</div>
			</div>
			<p>Opazovali smo tudi potrebo po nadomeščanju s krvnimi pripravki. Le-to je bilo v skupini pred uvedbo KSPO med hospitalizacijo potrebno pri 5,8 % bolnikov. Delež bolnikov, ki so potrebovali nadomeščanje s krvnimi pripravki, se je po popolni uvedbi KSPO pomembno zmanjšal na 2,9 % (p &lt; 0,05). Pogostost ponovnih sprejemov v 30 dneh po odpustu iz bolnišnice in razlog ponovnega sprejema je prikazan v <span class="ref-table">Tabel</span><span class="ref-table">i 3</span>.</p>
			<div>
				<div id="_idContainer008" class="table-wrapper">
					<p class="caption"><bold class="blue">Tabela 3:</bold> Ponovni sprejemi v 30 dneh po odpustu iz bolnišnice po primarni totalni artroplastiki kolka in kolena.</p>
					<table id="table003" class="table">
						<colgroup>
							<col />
							<col />
							<col />
							<col />
							<col />
							<col />
						</colgroup>
						<thead>
							<tr class="table">
								<td class="table th" />
								<td class="table th">
									<p class="tbl-fig_th">2013</p>
								</td>
								<td class="table th">
									<p class="tbl-fig_th">2014</p>
								</td>
								<td class="table th">
									<p class="tbl-fig_th">2015</p>
								</td>
								<td class="table th">
									<p class="tbl-fig_th">2016</p>
								</td>
								<td class="table th">
									<p class="tbl-fig_th">2017</p>
								</td>
							</tr>
						</thead>
						<tbody>
							<tr class="table">
								<td class="table tr">
									<p>Okužba</p>
								</td>
								<td class="table tr">
									<p class="right">6</p>
								</td>
								<td class="table tr">
									<p class="right">5</p>
								</td>
								<td class="table tr">
									<p class="right">2</p>
								</td>
								<td class="table tr">
									<p class="right">2</p>
								</td>
								<td class="table tr">
									<p class="right">1</p>
								</td>
							</tr>
							<tr class="table">
								<td class="table tr">
									<p>Lokalna oteklina, bolečina</p>
								</td>
								<td class="table tr">
									<p class="right">3</p>
								</td>
								<td class="table tr">
									<p class="right">0</p>
								</td>
								<td class="table tr">
									<p class="right">0</p>
								</td>
								<td class="table tr">
									<p class="right">2</p>
								</td>
								<td class="table tr">
									<p class="right">3</p>
								</td>
							</tr>
							<tr class="table">
								<td class="table tr">
									<p>Mehanski zaplet (periprostetični zlom, izpah proteze)</p>
								</td>
								<td class="table tr">
									<p class="right">1</p>
								</td>
								<td class="table tr">
									<p class="right">2</p>
								</td>
								<td class="table tr">
									<p class="right">2</p>
								</td>
								<td class="table tr">
									<p class="right">0</p>
								</td>
								<td class="table tr">
									<p class="right">1</p>
								</td>
							</tr>
							<tr class="table">
								<td class="table tr">
									<p>Internistični zaplet (AMI, pljučnica, krvavitev v prebavila…)</p>
								</td>
								<td class="table tr">
									<p class="right">0</p>
								</td>
								<td class="table tr">
									<p class="right">5</p>
								</td>
								<td class="table tr">
									<p class="right">3</p>
								</td>
								<td class="table tr">
									<p class="right">4</p>
								</td>
								<td class="table tr">
									<p class="right">2</p>
								</td>
							</tr>
							<tr class="table">
								<td class="table tr">
									<p>Skupno število ponovnih sprejemov / število operiranih (delež)</p>
								</td>
								<td class="table tr">
									<p>10/298 (3,4 %)</p>
								</td>
								<td class="table tr">
									<p>12/328 (3,7 %)</p>
								</td>
								<td class="table tr">
									<p>7/360 (2,0 %)</p>
								</td>
								<td class="table tr">
									<p>8/396 (2,0 %)</p>
								</td>
								<td class="table tr">
									<p>7/451 (1,5 %)</p>
								</td>
							</tr>
						</tbody>
					</table>
					<p class="caption">AMI – akutni miokardni infarkt.</p>
				</div>
			</div>
			<h1><span>4 </span>Razpravljanje</h1>
			<p>Pristop h KSPO mora biti večdisciplinaren, sodelovati pa morajo kirurgi, anesteziologi, medicinske sestre, fizioterapevti in drugi. Za optimalni učinek mora sodelovanje med omenjenimi profili potekati gladko, kar lažje dosežemo s standardizacijo bolnišnične obravnave. V tem pogledu je pomemben protokol obravnave, v katerega so zajeti elementi KSPO. Protokoli, ki jih bolnišnice uporabljajo za izvajanje KSPO, se med seboj nekoliko razlikujejo, vsi pa sledijo osnovnim načelom KSPO&#160;<span class="xref">(6,23,24)</span>. Protokol, ki ga uporabljamo na ortopedskem oddelku SB Jesenice, je v večini elementov primerljiv s protokoli drugih večjih ortopedskih centrov, ki se uspešno ukvarjajo s KSPO. V izvajanju protokola in standardizaciji postopkov je temelj za izvajanje KSPO klinična pot, ki smo jo na našem oddelku kot prvi v Sloveniji uvedli pri bolnikih za artroplastiko kolena in kolka. Namen klinične poti je uporaba standardiziranih in racionaliziranih postopkov in protokolov za izboljšanje kakovosti zdravljenja, minimaliziranje nepotrebnih odklonov v obravnavi bolnika in zato zmanjšanje stroškov obravnave.</p>
			<p>Ena od razlik, ki jih opažamo glede na protokole preostalih centrov, je čas, ki preteče do mobilizacije bolnika po operaciji. Le-to ponekod izvedejo že v prvih urah po posegu, kar pa na našem oddelku z organizacijskega in kadrovskega vidika zaenkrat ni izvedljivo. V prihodnosti si želimo na tem področju napredovati in tudi tu slediti trendom koncepta KSPO.</p>
			<p>Prav tako se naš protokol od preostalih razlikuje v anestezijski tehniki pri TEP kolena, kjer se za dodatno podaljšanje analgezije poslužujemo bloka femoralnega živca. Možen zaplet bloka femoralnega živca je oslabljenost štiriglave stegenske mišice, kar lahko vodi do padcev ob poskusu mobilizacije in lahko podaljša čas do vertikalizacije bolnika&#160;<span class="xref">(25)</span>. Raziskave kažejo, da je učinkovitost lokalne infiltracijske analgezije med operacijo pri preprečevanju bolečine po operaciji primerljiva z blokom femoralnega živca&#160;<span class="xref">(26,27)</span>, tako da bi bilo za opredelitev smiselnosti bloka femoralnega živca potrebno nadaljnje raziskovanje. Z uvedbo fizioterapije in mobilizacije že popoldan na dan operacije bo smiselno opustiti femoralni blok.</p>
			<p>Z uspešno uvedbo koncepta KSPO in skrajšanjem ležalne dobe bolnikov ustvarimo možnost opravljanja večjega števila operacij. Tako v nekaterih centrih po uvedbi koncepta KSPO opažajo porast števila operacij&#160;<span class="xref">(24)</span>. Na ortopedskem oddelku SB Jesenice po uvedbi koncepta KSPO opažamo potencial za povečanje števila opravljenih totalnih artroplastik kolena in kolka, vendar je le-to povezano tudi z ustrezno infrastrukturno in kadrovsko politiko, predvsem pa s finančnimi sredstvi, ki so za to namenjeni.</p>
			<p>Natančne analize zmanjšanja stroškov obravnave ob uvedbi KSPO nismo izvajali, vendar do sedaj objavljene raziskave poročajo o znižanju skupnih stroškov obravnave&#160;<span class="xref">(8,9</span><span class="xref">)</span>. Strošek oskrbnega dneva v bolnišnici znaša okvirno 150 EUR na bolnika, kar pomeni, da skrajšanje ležalne dobe za dva dneva pri 400 bolnikih pomeni prihranek 120.000 EUR na leto. Vendar moramo pri analizi omejevanja stroškov obravnave bolnikov upoštevati ne le število ponovnih sprejemov v bolnišnico, ampak tudi število ponovnih pregledov v urgentnih ambulantah po odpustu v domačo oskrbo. Ti so pri bolnikih po totalni artroplastiki kolena ali kolka razmeroma pogosti, vendar v večini primerov nepotrebni in le redko vodijo v ponovni sprejem&#160;<span class="xref">(28,29)</span>. S primerno edukacijo bolnika in natančnimi informacijami o poteku zdravljenja tudi po odpustu v domačo oskrbo lahko nepotrebne obiske v urgentnih ambulantah do neke mere zmanjšamo. Za natančnejšo opredelitev omenjene problematike bi bilo potrebno nadaljnje raziskovanje.</p>
			<p>Za vzdrževanje ustrezne kakovosti obravnave je nujno spremljanje kazalnikov kakovosti, ki so pri primarni totalni artroplastiki velikih sklepov ponovni sprejem v bolnišnico v 30 dneh po posegu, zgodnja okužba ob protezi in mehanski zapleti (izpah proteze, razmajanje)&#160;<span class="xref">(21,22)</span>. Z vestnim izvajanjem KSPO smo dosegli skrajšanje ležalne dobe, pri tem pa ne opažamo porasta zapletov ob operaciji in ponovnih sprejemov v bolnišnico.</p>
			<h1><span>5 </span>Zaključek</h1>
			<p>Kljub sorazmerno kratkemu času, ki je pretekel od uvedbe protokola KSPO za primarno totalno artroplastiko kolena in kolka, opažamo pomembno skrajšanje ležalne dobe, ob tem pa ne opažamo povečanega števila zapletov oziroma ponovnih sprejemov v bolnišnico po operaciji.</p>
		</article>
	</body>
</html>
