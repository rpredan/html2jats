<!DOCTYPE html>
<html xmlns="http://www.w3.org/1999/xhtml">
	<head>
		<meta charset="utf-8" />
		<title>2855</title>
	</head>
	<body id="x2855" lang="sl-SI">
		<sidebar id="_idContainer000" class="meta-wrapper">
			<p class="slug"><bold class="strong">@publisher.id:</bold> 2855</p>
			<p class="slug"><bold class="strong">@primary-language</bold><bold class="strong">:</bold> <span class="primary-language">sl</span>, en</p>
			<p class="slug"><bold class="strong">@discipline-en:</bold> <span class="discipline-en">Microbiology and immunology</span>, Stomatology, Neurobiology, Oncology, Human reproduction, Cardiovascular system, Metabolic&#160;and&#160;hormonal&#160;disorders, Public&#160;health (occupational medicine), Psychiatry</p>
			<p class="slug"><bold class="strong">@discipline-sl:</bold> <span class="discipline-sl">Mikrobiologija in imunologija</span>, Stomatologija, Nevrobiologija, Onkologija, Reprodukcija človeka, Srce in ožilje, Metabolne&#160;in&#160;hormonske&#160;motnje, Javno&#160;zdravstvo&#160;(varstvo pri delu), Psihiatrija</p>
			<p class="slug"><bold class="strong">@article-type-en:</bold> Editorial, Original scientific article, Review article, <span class="article-type-en">Short scientific article</span>, Professional article</p>
			<p class="slug"><bold class="strong">@article-type-sl:</bold> Uvodnik, Izvirni znanstveni članek, Pregledni znanstveni članek, <span class="article-type-sl">Klinični primer</span>, Strokovni članek</p>
			<p class="slug"><bold class="strong">@running-header:</bold> <span class="running-header">Ocena občutljivosti povzročiteljev nezapletenih okužb sečil</span></p>
			<p class="slug"><bold class="strong">@reference-sl:</bold> <span class="reference-sl">Zdrav Vestn | september – oktober 2019 | Letnik 88</span></p>
			<p class="slug"><bold class="strong">@reference-en:</bold> <span class="reference-en">Zdrav Vestn | September – October 2019 | Volume 88</span></p>
		</sidebar>
		<sidebar id="_idContainer001" class="meta-wrapper">
			<p class="aff lang-sl"><span class="ref-aff">1</span> Klinika za infekcijske bolezni in vročinska stanja, Univerzitetni klinični center Ljubljana, Ljubljana, Slovenija</p>
			<p class="aff lang-sl"><span class="ref-aff">2</span> Oddelek za medicinsko mikrobiologijo Murska Sobota, Nacionalni laboratorij za zdravje, okolje in hrano, Maribor Slovenija</p>
			<p class="aff lang-sl"><span class="ref-aff">3</span> Medicinska fakulteta, Univerza v Ljubljani, Ljubljana, Slovenija</p>
			<p class="aff lang-en"><span class="ref-aff">1</span> Department of Infectious Diseases and Febrile Illnesses, University Medical Centre Ljubljana, Ljubljana, Slovenia</p>
			<p class="aff lang-en"><span class="ref-aff">2</span> Department for Medical Microbiology Murska Sobota, National Laboratory of Health, Environment and Food, Maribor, Slovenia</p>
			<p class="aff lang-en"><span class="ref-aff">3</span> Faculty of medicine, University of Ljubljana, Ljubljana, Slovenia</p>
			<p class="label">Korespondenca/Correspondence:</p>
			<p class="correspondence">Bojana Beović, e:&#160;bojana.beovic@kclj.si</p>
			<p class="label">Ključne besede:</p>
			<p class="keywords lang-sl">okužbe sečil; cefalosporini; cefadroksil; protimikrobna občutljivost</p>
			<p class="label">Key words:</p>
			<p class="keywords lang-en">urinary tract infections; cephalosporins; cefadroxil; antimicrobial susceptibility</p>
			<p class="history">Prispelo: 19. 7. 2018 Sprejeto: 28. 8. 2018</p>
		</sidebar>
		<article>
			<h1 class="title lang-sl">Ocena občutljivosti povzročiteljev nezapletenih okužb sečil za peroralne betalaktamske antibiotike z matematičnim modelom</h1>
			<h1 class="title lang-en" lang="en-US">Antimicrobial susceptibility estimation of uncomplicated urinary tract infection pathogens to oral beta-lactam antibiotics with a mathematical model</h1>
			<p class="author" lang="en-US"><span class="given-name">Kristina</span> <span class="surname">Nadrah</span>,<sup class="sup">1,3</sup> <span class="given-name">Iztok</span> <span class="surname">Štrumbelj</span>,<sup class="sup">2</sup> <span class="given-name">Bojana</span> <span class="surname">Beović</span><sup class="sup">1</sup></p>
			<h1 class="abs">Izvleček</h1>
			<p class="abs"><bold class="strong">Izhodišče:</bold> Nezapletene okužbe sečil so ena najpogostejših okužb pri zdravih mladih ženskah. Za zdravljenje tovrstnih okužb izberemo antibiotike ozkega spektra z delovanjem na najpogostejše povzročitelje. Ker je zdravljenje nezapletenih okužb spodnjih sečil večinoma izkustveno, smo v raziskavi ocenili, kakšna je občutljivost najpogostejših povzročiteljev za peroralne betalaktamske antibiotike in ali so primerni za izkustveno zdravljenje nezapletenih okužb sečil v primerih, kadar ne moremo uporabiti antibiotikov izbire.</p>
			<p class="abs"><bold class="strong">Metode:</bold> Iz teoretične porazdelitve pogostosti različnih vrst povzročiteljev okužb sečil in deležev občutljivosti resničnih izolatov urinokultur pri ženskah smo z uporabo matematičnega modela izračunali oceno skupne občutljivosti za peroralne betalaktamske antibiotike.</p>
			<p class="abs"><bold class="strong">Rezultati:</bold> Ocenjena skupna občutljivost za ampicilin je bila slaba (50 %), za cefalosporine prve, druge in tretje generacije pa med 88 % in 90 %.</p>
			<p class="abs"><bold class="strong">Zaključek:</bold> Matematični model za oceno občutljivosti je zanimivo orodje, s katerim lahko napovemo klinično učinkovitost antibiotikov na podlagi lokalne občutljivosti in pogostosti povzročiteljev. Na podlagi naših rezultatov ugotavljamo, da so med betalaktamskimi antibiotiki za zdravljenje cistitisa najprimernejši cefalosporini prve generacije.</p>
			<h1 class="abs">Abstract</h1>
			<p class="abs"><bold class="strong">Background:</bold> Uncomplicated urinary tract infections are among the most common infections in young healthy women. When treating such infections we use narrow-spectrum antibiotics with activity against the most common pathogens. The treatment of such infections is usually empirical, therefore in our study we estimated the susceptibility of the most common isolates to oral betalactam antibiotics to determine whether they are an acceptable alternative in case of contraindications to first-line agents.</p>
			<p class="abs"><bold class="strong">Methods</bold><bold class="strong">:</bold> We used a theoretical distribution of the frequency of urinary tract pathogens and antimicrobial susceptibilities from clinical urinary cultures in women to calculate an estimate of overall susceptibility of the pathogens using a mathematical model.</p>
			<p class="abs"><bold class="strong">Results:</bold> The estimated susceptibility to ampicillin was low (50 %), but much higher for cephalosporins of 1st to 3rd generation (88 % – 90 %).</p>
			<p class="abs"><bold class="strong">Conclusion:</bold> The mathematical model for susceptibility estimation represents an interesting tool for predicting clinical efficacy of antibiotics, based on local antibiotic susceptibility and frequency of pathogens. Our results show that among betalactam antibiotics, 1st generation cephalosporins are suitable for the treatment of uncomplicated cystitis.</p>
			<p class="cite-as"><bold class="strong">Citirajte kot/</bold><bold class="strong">Cite as:</bold> Kristina Nadrah, Iztok Štrumbelj, Bojana Beović. [Antimicrobial susceptibility estimation of uncomplicated urinary tract infection pathogens to oral beta-lactam antibiotics with a mathematical model]. Zdrav Vestn. 2019;88(9–10):458–63.</p>
			<p class="doi"><bold class="strong">DOI:</bold> 10.6016/ZdravVestn.2855</p>
			<h1><span>1 </span>Uvod</h1>
			<p>Nezapletene okužbe sečil se pojavljajo pri nenosečih, predmenopavznih ženskah brez anatomskih ali funkcionalnih nepravilnosti sečil ter brez pridruženih bolezni&#160;<span class="xref">(1)</span>. Gre za zelo pogoste okužbe, ki predstavljajo enega najpogostejših vzrokov za obisk zaradi okužbe pri izbranem zdravniku, še posebej so pogoste pri mladi delovno aktivni ženski populaciji&#160;<span class="xref">(2)</span>. Najpogostejši je cistitis, ki se pri ženskah pogosto ponavlja. Ocenjuje se, da se pri mladih zdravih ženskah cistitis ponovi v prvih 6 mesecih kar v četrtini primerov, vsaka ponovitev pa poveča verjetnost za ponovno ponovitev&#160;<span class="xref">(3)</span>. Ker se tovrstne okužbe pogosto ponavljajo, je potrebno skrbno izbrati pravilno zdravljenje, da se ob pogostem jemanju ne pojavi odpornost na peroralne antibiotike in s tem povezana nepotrebna hospitalizacija. Najpogostejši povzročitelj nezapletenih okužb sečil je <italic class="em">Escherichia coli</italic>, ki ji sledijo druge enterobakterije in <italic class="em">Staphylococcus </italic><italic class="em">saprophyticus</italic>&#160;<span class="xref">(1,3,4)</span>.</p>
			<p>Za zdravljenje nezapletenih okužb spodnjih sečil izberemo antibiotik ozkega spektra z delovanjem na najpogostejše povzročitelje, ki ga bolnice dobro prenašajo, ob tem pa skušamo omejiti ekološko škodo, ki jo bo jemanje antibiotika povzročilo. Zaradi velike ekološke škode se fluorokinolonom v dobi skokovitega porasta odpornosti pri po Gramu negativnih bakterijah izogibamo&#160;<span class="xref">(1,3,5)</span>, prav tako pa v Sloveniji v zadnjem času beležimo vse slabšo občutljivost enterobakterij na fluorokinolone&#160;<span class="xref">(6)</span>.</p>
			<p>Zdravili izbire za nezapletene okužbe spodnjih sečil sta nitrofurantoin ali fosfomicin&#160;<span class="xref">(1,6)</span>. Če zdravili iz katerega koli razloga pri bolnicah nista dopustni ali ju bolnice slabo prenašajo, pridejo v poštev betalaktamski antibiotiki, čeprav so ob kratkotrajnem zdravljenju manj učinkoviti&#160;<span class="xref">(1,7)</span>, najverjetneje zaradi manj ugodne farmakokinetike&#160;<span class="xref">(</span><span class="xref">7)</span>. Zaradi pogoste visoke odpornosti <italic class="em">E. coli </italic>proti aminopenicilinom se ti ne priporočajo za izkustveno zdravljenje okužb sečil&#160;<span class="xref">(1,3,</span><span class="xref">5,8)</span>. Evropsko združenje za urologijo v svojih smernicah kot alternativo ponuja za zdravljenje nezapletenih okužb sečil peroralne cefalosporine ali kombinacije aminopenicilinov z inhibitorji betalaktamaz&#160;<span class="xref">(1)</span>, vendar se je ob tem potrebno zavedati velike ekološke škode&#160;<span class="xref">(9)</span>, zato naj se ti antibiotiki uporabljajo le, kadar sta zdravili izbire prepovedani.</p>
			<p>EUCAST (<italic class="em">angl.</italic> European Committee on Antimicrobial Susceptibility Testing) navaja, da peroralni cefalosporini za zdravljenje sistemskih okužb niso primerni, ker ne dosegajo zadostnih koncentracij v tkivih dovolj časa; primerni so le za nezapletene okužbe spodnjih sečil&#160;<span class="xref">(8,10)</span>. Da bi v primerjavo antibiotikov vključili peroralne cefalosporine, smo se v raziskavi omejili na nezapletene okužbe spodnjih sečil. Priporočila za antibiotično zdravljenje temeljijo na pogostnosti povzročiteljev in njihovi občutljivosti za antibiotike.</p>
			<p>Namen prispevka je z matematičnim modelom na osnovi regionalnih podatkov o občutljivosti in pogostosti povzročiteljev iz literature izračunati skupno občutljivost in s tem posredno predvideti klinično učinkovitost povzročiteljev nezapletenih okužb sečil v Pomurju za peroralne betalaktamske antibiotike in razpravljati o modelu ter omejitvah rezultatov.</p>
			<h1><span>2 </span>Material in metode</h1>
			<p>Za oceno občutljivosti celotne populacije izolatov smo uporabili dva dejavnika: teoretično porazdelitev pogostosti različnih vrst pri akutnem cistitisu in deleže občutljivosti resničnih izolatov za posamezen antibiotik iz Pomurja. Za teoretični delež pogostosti vrst smo vzeli podatke iz literature, upoštevali smo prevalenco vrst, ki jih kot povzročitelje nezapletenega cistitsa navaja združenje evropskih urologov. Najpogostejša je bakterija <italic class="em">E. coli</italic> (79 %), po 7 % povzročiteljev pa predstavljajo: <italic class="em">Klebsiella pneumoniae</italic><italic class="em">, Proteus mirabilis, S. saprophyticus</italic>&#160;<span class="xref">(1)</span>.</p>
			<p>Izolati, pri katerih smo po metodah EUCAST določili občutljivost za antibiotike, so izolati iz Oddelka za medicinsko mikrobiologijo Murska Sobota, Nacionalni laboratorij za zdravje, okolje in hrano: <italic class="em">E. coli, K. pneumoniae, P. mirabilis </italic>iz leta 2016 in izolati vrste <italic class="em">S. saprophyticus </italic>iz let 2014–2017 (od 2014 do oktobra 2017)<italic class="em">.</italic>Vsi izolati v tabelah so prvi izolati vsake bakterijske vrste iz sečil pri bolnicah z okužbo sečil – izolate moških smo izključili iz analize, saj okužbe sečil pri moških niso nezapletene&#160;<span class="xref">(1)</span>.</p>
			<p>Iz navedenih podatkov o prevalenci in iz rezultatov testiranja navedenih vrst smo izračunali delež teoretične populacije izolatov, občutljive za antibiotik (DTPIOA) pri posamezni bakterijski vrsti in pri vseh izolatih skupaj. DTPIOA je zmnožek deleža občutljivosti za antibiotik (izražen v odstotkih) in prevalence vrste (delež števila 1; 1 je celotna populacija izolatov). Primer: občutljivost izolatov <italic class="em">E. coli </italic>za ampicilin je 49,4 %, prevalenca <italic class="em">E. coli</italic><italic class="em"> </italic>v celotni populaciji je 0,79, zmnožek za <italic class="em">E. coli </italic>je 49,4 % x 0,79 = 39,9 %, kar je delež teoretične populacije izolatov <italic class="em">E. coli,</italic> občutljive za ampicilin. Seštevki deležev teoretičnih populacij vseh izolatov, občutljivih za antibiotik, so skupni deleži teoretične populacije izolatov, občutljive za posamezen antibiotik, ki pove verjetnost, kolikšen del skupine teh izolatov je občutljiv za posamezen antibiotik.</p>
			<h1><span>3 </span>Rezultati</h1>
			<p>Delež skupne teoretične populacije izolatov občutljivih za ampicilin je le 50 %, za amoksicilin s klavulansko kislino pa 83 %, medtem ko je občutljivost za cefalosporine višja in doseže okoli 90 % za prvo (cefadroksil) in tretjo generacijo cefalosporinov (cefiksim).</p>
			<p>Rezultati so prikazani v <span class="ref-table">Tabel</span><span class="ref-table">i 1</span>.</p>
			<h1><span>4 </span>Razpravljanje</h1>
			<p>V raziskavi o zdravljenju okužb sečil v urgentnih centrih v ZDA je bila odpornost izolata na predpisano izkustveno peroralno antibiotično zdravljenje pomemben dejavnik za poslabšanje stanja in ponoven obisk urgentnega centra&#160;<span class="xref">(</span><span class="xref">11)</span>. Za zdravljenje nezapletenega cistitisa, povzročenega z <italic class="em">E. coli,</italic> izsledki kliničnih raziskav, ekspertna mnenja in matematični modeli napovedujejo, da je izkustveno zdravljenje s trimetoprim/sulfametoksazolom (TMP/SMX) primerno, če je odpornost proti TMP/SMX pod 20 %&#160;<span class="xref">(5)</span>. Če bi rezultate občutljivosti na antibiotike v <span class="ref-table">Tabel</span><span class="ref-table">i 1</span> ocenjevali po tem merilu, bi ugotovili, da ampicilin (rezultati veljajo tudi za amoksicilin) za izkustveno zdravljenje ni primeren, delež teoretične populacije izolatov, občutljivih za ampicilin, je namreč le 50 %.</p>
			<div>
				<div id="_idContainer002" class="table-wrapper">
					<p class="caption"><bold class="blue">Tabela 1:</bold> Deleži občutljivosti za antibiotike in delež teoretične populacije izolatov, ki je občutljiv za antibiotik (teoretična sestava izolatov: <italic class="em">Escherichia coli</italic> 79 %, <italic class="em">Klebsiella pneumoniae</italic> 7 %, <italic class="em">Proteus </italic><italic class="em">mirabilis</italic> 7 %, <italic class="em">Staphylococcus saprophyticus</italic> 7 %).</p>
					<table id="table001" class="table">
						<colgroup>
							<col />
							<col />
							<col />
							<col />
							<col />
							<col />
							<col />
							<col />
							<col />
							<col />
							<col />
							<col />
						</colgroup>
						<tbody>
							<tr class="table">
								<td class="table th tr" rowspan="2">
									<p class="tbl-fig_th">Bakterijska vrsta</p>
								</td>
								<td class="table th tr" rowspan="2">
									<p class="tbl-fig_th">Število testiranih izolatov</p>
								</td>
								<td class="table th tr" colspan="2">
									<p class="center">Ampicilin</p>
								</td>
								<td class="table th tr" colspan="2">
									<p class="center">Amoksicilin s klavulansko kislino</p>
								</td>
								<td class="table th tr" colspan="2">
									<p class="center">Cefadroksil</p>
								</td>
								<td class="table th tr" colspan="2">
									<p class="center">Cefuroksim aksetil</p>
								</td>
								<td class="table th tr" colspan="2">
									<p class="center">Cefiksim</p>
								</td>
							</tr>
							<tr class="table">
								<td class="table tr tr">
									<p>Delež <br />S (%)*</p>
								</td>
								<td class="table tr tr">
									<p>DTPIOA (%)**</p>
								</td>
								<td class="table tr tr">
									<p>Delež <br />S (%)*</p>
								</td>
								<td class="table tr tr">
									<p>DTPIOA (%)**</p>
								</td>
								<td class="table tr tr">
									<p>Delež <br />S (%)*</p>
								</td>
								<td class="table tr tr">
									<p>DTPIOA (%)**</p>
								</td>
								<td class="table tr tr">
									<p>Delež <br />S (%)*</p>
								</td>
								<td class="table tr tr">
									<p>DTPIOA (%)**</p>
								</td>
								<td class="table tr tr">
									<p>Delež <br />S (%)*</p>
								</td>
								<td class="table tr tr">
									<p>DTPIOA (%)**</p>
								</td>
							</tr>
							<tr class="table">
								<td class="table tr">
									<p><italic class="em">Escherichia coli</italic></p>
								</td>
								<td class="table tr">
									<p class="right">1.033</p>
								</td>
								<td class="table tr">
									<p class="right">49,4</p>
								</td>
								<td class="table tr">
									<p class="right">39,0</p>
								</td>
								<td class="table tr">
									<p class="right">82,3</p>
								</td>
								<td class="table tr">
									<p class="right">65,0</p>
								</td>
								<td class="table tr">
									<p class="right">90,1</p>
								</td>
								<td class="table tr">
									<p class="right">71,2</p>
								</td>
								<td class="table tr">
									<p class="right">88,2</p>
								</td>
								<td class="table tr">
									<p class="right">69,7</p>
								</td>
								<td class="table tr">
									<p class="right">89,6</p>
								</td>
								<td class="table tr">
									<p class="right">70,8</p>
								</td>
							</tr>
							<tr class="table">
								<td class="table tr">
									<p><italic class="em">Klebsiella pneumoniae</italic></p>
								</td>
								<td class="table tr">
									<p class="right">137</p>
								</td>
								<td class="table tr">
									<p class="right">0,0</p>
								</td>
								<td class="table tr">
									<p class="right">0,0</p>
								</td>
								<td class="table tr">
									<p class="right">72,3</p>
								</td>
								<td class="table tr">
									<p class="right">5,1</p>
								</td>
								<td class="table tr">
									<p class="right">73,7</p>
								</td>
								<td class="table tr">
									<p class="right">5,2</p>
								</td>
								<td class="table tr">
									<p class="right">72,3</p>
								</td>
								<td class="table tr">
									<p class="right">5,1</p>
								</td>
								<td class="table tr">
									<p class="right">74,5</p>
								</td>
								<td class="table tr">
									<p class="right">5,2</p>
								</td>
							</tr>
							<tr class="table">
								<td class="table tr">
									<p><italic class="em">Proteus mirabilis</italic></p>
								</td>
								<td class="table tr">
									<p class="right">127</p>
								</td>
								<td class="table tr">
									<p class="right">56,7</p>
								</td>
								<td class="table tr">
									<p class="right">4,0</p>
								</td>
								<td class="table tr">
									<p class="right">85,0</p>
								</td>
								<td class="table tr">
									<p class="right">6,0</p>
								</td>
								<td class="table tr">
									<p class="right">96,9</p>
								</td>
								<td class="table tr">
									<p class="right">6,8</p>
								</td>
								<td class="table tr">
									<p class="right">100,0</p>
								</td>
								<td class="table tr">
									<p class="right">7,0</p>
								</td>
								<td class="table tr">
									<p class="right">100,0</p>
								</td>
								<td class="table tr">
									<p class="right">7,0</p>
								</td>
							</tr>
							<tr class="table">
								<td class="table tr">
									<p><italic class="em">Staphylococcus saprophyticus</italic></p>
								</td>
								<td class="table tr">
									<p class="right">57</p>
								</td>
								<td class="table tr">
									<p class="right">100</p>
								</td>
								<td class="table tr">
									<p class="right">7,0</p>
								</td>
								<td class="table tr">
									<p class="right">100</p>
								</td>
								<td class="table tr">
									<p class="right">7,0</p>
								</td>
								<td class="table tr">
									<p class="right">100</p>
								</td>
								<td class="table tr">
									<p class="right">7,0</p>
								</td>
								<td class="table tr">
									<p class="right">100</p>
								</td>
								<td class="table tr">
									<p class="right">7,0</p>
								</td>
								<td class="table tr">
									<p class="right">100</p>
								</td>
								<td class="table tr">
									<p class="right">7,0</p>
								</td>
							</tr>
							<tr class="table">
								<td class="table tr">
									<p>Skupaj</p>
								</td>
								<td class="table tr">
									<p class="right">1.354</p>
								</td>
								<td class="table tr">
									<p class="right">/</p>
								</td>
								<td class="table tr">
									<p class="right">50,0</p>
								</td>
								<td class="table tr">
									<p class="right">/</p>
								</td>
								<td class="table tr">
									<p class="right">83,0</p>
								</td>
								<td class="table tr">
									<p class="right">/</p>
								</td>
								<td class="table tr">
									<p class="right">90,1</p>
								</td>
								<td class="table tr">
									<p class="right">/</p>
								</td>
								<td class="table tr">
									<p class="right">88,7</p>
								</td>
								<td class="table tr">
									<p class="right">/</p>
								</td>
								<td class="table tr">
									<p class="right">90,0</p>
								</td>
							</tr>
						</tbody>
					</table>
					<p class="legend">* Delež občutljivih izolatov, ki za antibiotik veljajo za nezapletene okužbe sečil po smernicah EUCAST. Percentage of susceptible isolates for uncomplicated urinary tract infections (EUCAST guidelines).</p>
					<p class="legend">** Delež teoretične populacije izolatov, občutljiv za antibiotik (DTPIOA, v odstotkih) – pri posamezni bakterijski vrsti in pri vseh vrstah skupaj. Percentage of theoretical isolates susceptible to the antibiotic (DTPIOA).</p>
				</div>
			</div>
			<p>Delež teoretične populacije izolatov, občutljivih za amoksicilin s klavulansko kislino, je 83 %, ocena občutljivosti za peroralne cefalosporine od prve do tretje generacije (cefadroksil, cefuroksim aksetil, cefiksim) pa je okrog 90 %. Ti antibiotiki so primerni za izkustveno zdravljenje, vendar je ekološka škoda pri uporabi antibiotikov širokega spektra velika. Ocenjujemo, da je cefadroksil primerna alternativa za zdravljenje nezapletenih okužb sečil, če so zdravila prve izbire pri bolnici prepovedana.</p>
			<p>Evropsko združenje za urologijo za zdravljenje cistitisa s cefadroksilom priporoča tridnevno zdravljenje&#160;<span class="xref">(1)</span>, slovenska priporočila za betalaktamske antibiotike pa svetujejo od 3- do 7-dnevno zdravljenje&#160;<span class="xref">(6)</span>. Kratkotrajno zdravljenje okužb sečil z betalaktamskimi antibiotiki je sicer manj učinkovito kot zdravljenje s TMP/SMX ali fluorokinoloni, zato je smiselno podaljšati zdravljenje na najmanj 5 dni&#160;<span class="xref">(5,7)</span>. Cefadroksil je primeren tudi za zdravljenje cistitisa pri nosečnicah&#160;<span class="xref">(1,12)</span>.</p>
			<p>Prednost uporabljenega matematičnega modela je v tem, da z eno številko izrazi skupno občutljivost za antibiotik vseh povzročiteljev, ki so vključeni v model. Na podlagi tega lahko izračunamo rezultate za različne deleže posameznih povzročiteljev iz različnih virov. Podoben koncept izračunane (pretehtane) izbire izkustvenega antibiotika opisujejo nemške smernice za izbiro izkustvenega antibiotičnega zdravljenja bakterijskih okužb&#160;<span class="xref">(13)</span>. Pretehtana izbira upošteva lokalno občutljivost povzročiteljev, vrsto bakterijske okužbe ter lastnosti bolnika pri izbiri najustreznejšega izkustvenega zdravljenja&#160;<span class="xref">(13)</span>.</p>
			<p>Naša študija ima več omejitev.</p>
			<p class="ul"><span>•</span>Izolati niso reprezentativni za nezapletene okužbe sečil. Laboratorij sicer nima sistematičnih podatkov o vrsti okužbe sečil, zato sm<a id="_idTextAnchor000"></a>o lahko izvor izolatov omejili le na ženski spol (pri moških okužbe niso nezapletene) in s tem zmanjšali delež izolatov pri bolnikih z morebitno zapleteno okužbo sečil.</p>
			<p class="ul"><span>•</span>Rezultati antibiogramov izvirajo iz redne mikrobiološke diagnostike, ki se pogosteje uporablja pri bolnikih s težje potekajočimi okužbami in pridruženimi boleznimi in/ali pri bolnikih, pri katerih izkustveno zdravljenje ni bilo uspešno. Pri teh bolnikih je bolj verjetno, da so njihovi izolati na antibiotike bolj odporni kot pri bolnicah, ki zbolijo doma z nezapleteno okužbo sečil in so izkustveno uspešno zdravljene, vzorci za urinokulturo pa niso bili odvzeti.</p>
			<p class="ul"><span>•</span>Tudi deleži vrst med rednimi izolati niso reprezentativni za nezapletene okužbe sečil – zato smo za deleže v izračunu uporabili deleže iz literature, ki se nanašajo na nezapletene okužbe sečil.</p>
			<p class="ul"><span>•</span>Prevalenca posameznih vrst bakterij se ocenjuje na evropski ravni in ne zrcali nujno prevalence v Sloveniji, a domnevamo, da deleži povzročiteljev pri nas naj ne bi bili bistveno drugačni.</p>
			<p>Rezultati v tem prispevku torej ne napovedujejo absolutne vrednosti občutljivosti skupine povzročiteljev nezapletenih okužb sečil za posamezen antibiotik, vendar pa rezultati podajajo okvirno oceno razlik med njimi. Ker je občutljivost za amoksicilin s klavulansko kislino in cefalosporine že v tej populaciji rednih izolatov dobra, je med povzročitelji nezapletenih okužb verjetno odlična.</p>
			<p>Urinski vzorci so bili odvzeti v Pomurju. Ni znano, ali je občutljivost v Sloveniji porazdeljena enakomerno, ali pa obstajajo večje regijske razlike, zato tudi uporabnost rezultatov za druge regije ni znana. Kljub navedenim omejitvam menimo, da je prikazani način ocene predvidene učinkovitosti antibiotikov pomemben iz dveh razlogov. Z njim lahko v različnih regijah v Sloveniji in drugod enostavno napovemo klinično učinkovitost antibiotikov in oblikujemo priporočila za zdravljenje. Obenem rezultati nakazujejo, da so v Sloveniji za zdravljenje nezapletenih okužb sečil primerni tudi cefalosporini ožjega spektra.</p>
			<h1><span>5 </span>Zaključek</h1>
			<p>Uporabljeni matematični model prikazuje razlike v občutljivosti za različne antibiotike, čeprav ugotovljeni deleži občutljivosti verjetno niso reprezentativni za nezapletene okužbe spodnjih sečil. Potrebne so raziskave, s katerimi bi pri zadostnem številu izolatov opredelili dejansko občutljivost urinskih izolatov pri nezapletenih okužbah spodnjih sečil iz različnih regij.</p>
			<p>Ampicilin (amoksicilin) ni smiseln izbor za izkustveno zdravljenje, saj ima najmanjši delež občutljivosti. Amoksicilin s klavulansko kislino, cefuroksim aksetil (2. generacija cefalosporinov) in cefiksim (3. generacija cefalosporinov) imajo sprejemljive deleže občutljivosti, a gre za antibiotike širokega spektra, ki povzročajo ekološko škodo in zato niso sprejemljiva izbira za izkustveno zdravljenje neogrožujoče okužbe. Rezultati kažejo, da je za zdravljenje nezapletenih okužb spodnjih sečil najprimernejša izbira za bolnice, ki ne morejo biti zdravljene z nitrofurantoinom ali fosfomicinom, cefalosporin najnižje generacije, cefadroksil.</p>
		</article>
	</body>
</html>
