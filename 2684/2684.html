<!DOCTYPE html>
<html xmlns="http://www.w3.org/1999/xhtml">
	<head>
		<meta charset="utf-8" />
		<title>2684</title>
	</head>
	<body id="x2684" lang="sl-SI">
		<sidebar id="_idContainer000" class="meta-wrapper">
			<p class="slug"><bold class="strong">@publisher.id:</bold> 2684</p>
			<p class="slug"><bold class="strong">@primary-language</bold><bold class="strong">:</bold> <span class="primary-language">sl</span>, en</p>
			<p class="slug"><bold class="strong">@discipline-en:</bold> Microbiology and immunology, Stomatology, <span class="discipline-en">Neurobiology</span>, Oncology, Human reproduction, Cardiovascular system, Metabolic&#160;and&#160;hormonal&#160;disorders, Public&#160;health (occupational medicine), Psychiatry</p>
			<p class="slug"><bold class="strong">@discipline-sl:</bold> Mikrobiologija in imunologija, Stomatologija, <span class="discipline-sl">Nevrobiologija</span>, Onkologija, Reprodukcija človeka, Srce in ožilje, Metabolne&#160;in&#160;hormonske&#160;motnje, Javno&#160;zdravstvo&#160;(varstvo pri delu), Psihiatrija</p>
			<p class="slug"><bold class="strong">@article-type-en:</bold> Editorial, Original scientific article, <span class="article-type-en">Review article</span>, Short scientific article, Professional article</p>
			<p class="slug"><bold class="strong">@article-type-sl:</bold> Uvodnik, Izvirni znanstveni članek, <span class="article-type-sl">Pregledni znanstveni članek</span>, Klinični primer, Strokovni članek</p>
			<p class="slug"><bold class="strong">@running-header:</bold> <span class="running-header">Amnijska membrana kot biološki nosilec, njena priprava in uporaba v regenerativni medicini v Sloveniji</span></p>
			<p class="slug"><bold class="strong">@reference-sl:</bold> <span class="reference-sl">Zdrav Vestn | november – december 2018 | Letnik 87</span></p>
			<p class="slug"><bold class="strong">@reference-en:</bold> <span class="reference-en">Zdrav Vestn | November – December 2018 | Volume 87</span></p>
		</sidebar>
		<sidebar id="_idContainer001" class="meta-wrapper">
			<p class="aff lang-sl"><span class="ref-aff">1</span> Zavod Republike Slovenije za transfuzijsko medicino, Ljubljana, Slovenija</p>
			<p class="aff lang-sl"><span class="ref-aff">2</span> Inštitut za biologijo celice, Medicinska fakulteta, Univerza v Ljubljani, Ljubljana Slovenija</p>
			<p class="aff lang-sl"><span class="ref-aff">3</span> Očesna klinika, Univerzitetni klinični center Ljubljana, Ljubljana, Slovenija</p>
			<p class="aff lang-sl"><span class="ref-aff">4</span> Kirurška klinika, Univerzitetni klinični center Ljubljana, Ljubljana, Slovenija</p>
			<p class="aff lang-en"><span class="ref-aff">1</span> Blood Transfusion Center of Slovenia, Ljubljana, Slovenia</p>
			<p class="aff lang-en"><span class="ref-aff">2</span> Institute of Cell Biology, Faculty of Medicine, University of Ljubljana, Ljubljana, Slovenia</p>
			<p class="aff lang-en"><span class="ref-aff">3</span> Department of Ophthalmology, University Medical Centre Ljubljana, Ljubljana, Slovenia</p>
			<p class="aff lang-en"><span class="ref-aff">4</span> Division of surgery, University Medical Centre Ljubljana,  Ljubljana, Slovenia</p>
			<p class="label">Korespondenca/Correspondence:</p>
			<p class="correspondence">Mateja Erdani Kreft, e:&#160;mateja.erdani@mf.uni-lj.si</p>
			<p class="label">Ključne besede:</p>
			<p class="keywords lang-sl">amnijska membrana; biološki nosilec; regenerativna medicina; oftalmologija; dermatologija; urologija; matične celice</p>
			<p class="label">Key words:</p>
			<p class="keywords lang-en">amniotic membrane; biological scaffold; regenerative medicine; ophthalmology; dermatology; urology; stem cells</p>
			<p class="history">Prispelo: 2. 1. 2018 Sprejeto: 15. 10. 2018</p>
		</sidebar>
		<article>
			<h1 class="title lang-sl">Amnijska membrana kot biološki nosilec, njena priprava in uporaba v regenerativni medicini v Sloveniji</h1>
			<h1 class="title lang-en" lang="en-US">The amniotic membrane as a biological scaffold, its preparation and use in regenerative medicine in Slovenia</h1>
			<p class="author" lang="en-US"><a id="_idTextAnchor000"></a><span class="given-name">Tina</span> <span class="surname">Cirman</span>,<sup class="sup">1</sup> <span class="given-name">Taja Železnik</span> <span class="surname">Ramuta</span>,<sup class="sup">2</sup> <span class="given-name">Zala</span> <span class="surname">Lužnik</span>,<sup class="sup">3</sup> <span class="given-name">Marko</span> <span class="surname">Hawlina</span>,<sup class="sup">3</sup> <span class="given-name">Petra</span> <span class="surname">Schollmayer</span>,<sup class="sup">3</sup> <span class="given-name">Dragica</span> <span class="surname">Smrke</span>,<sup class="sup">4</sup> <span class="given-name">Mateja Erdani</span> <span class="surname">Kreft</span><sup class="sup">2</sup></p>
			<h1 class="abs">Izvleček</h1>
			<p class="abs">Amnijska membrana (AM) je notranja stran posteljice, ki obdaja in ščiti plod. AM je sestavljena iz večplastne strukture, ki jo gradijo amnijske epitelne celice, amnijske mezenhimske stromalne celice, bazalna lamina in vezivno tkivo. Iz njene zgradbe izhajajo tudi lastnosti AM, zaradi katerih se že vrsto let uporablja v terapevtske namene, predvsem v oftalmologiji, saj pospešuje epitelizacijo, deluje kot substrat za celice, zmanjšuje fibrozo in neovaskularizacijo tkiva ter deluje protimikrobno. Zaradi mehanskih lastnosti AM, ki so posledica predvsem molekul zunajceličnega matriksa bazalne lamine in vezivnega tkiva ter različnih rastnih dejavnikov, ki jih vsebuje, se AM v zadnjih letih vedno pogosteje uporablja tudi kot biološki nosilec v regenerativni medicini.</p>
			<p class="abs">Regenerativna medicina je interdisciplinarno področje raziskovanja in kliničnih aplikacij, ki uporablja načela bioloških in inženirskih znanosti za razvoj nadomestkov živih tkiv ali organov. V regenerativni medicini ločimo tri pristope: 1. vsaditev funkcionalnih celic, med drugim tudi matičnih celic, v poškodovano ali okvarjeno tkivo; 2. preoblikovanje poškodovanega ali okvarjenega tkiva z uporabo različnih sintetičnih ali naravnih materialov; 3. tkivno inženirstvo, tj. uporabo ustreznih nosilcev, ki spodbujajo rast tkivno specifičnih celic in oblikovanje novega tkiva. V prispevku predstavljamo uporabo AM kot biološkega nosilca v regenerativni medicini v Sloveniji.</p>
			<h1 class="abs">Abstract</h1>
			<p class="abs">Amniotic membrane (AM) is the innermost layer of the placenta, surrounding and protecting the embryo. AM is a multilayered tissue composed of amniotic epithelial cells, amniotic mesenchymal stromal cells, basal lamina, and stroma. AM’s properties, which are the result of its structural features, render it extremely useful for therapeutic purposes, since it enhances epithelisation, is a substrate for cell growth, decreases fibrosis and tissue neovascularisation and has antimicrobial properties. Due to its mechanical properties, which are mostly a result of the basal lamina’s and stroma’s extracellular matrix, and different growth factors that it contains, AM is increasingly used as a biological scaffold in regenerative medicine.</p>
			<p class="abs">Regenerative medicine is an interdisciplinary field of research and clinical applications, utilising principles of biological and engineering sciences for the development of viable tissue or organ substitutes. In regenerative medicine, we distinguish between three approaches: 1) engraftment of functional cells (including stem cells) into the damaged or defective tissue; 2) reshaping of the damaged or defective tissue using synthetic or natural materials; and 3) tissue engineering, i.e. the use of scaffolds for the enhancement of the growth of tissue-specific cells and development of new, regenerated tissue. Furthermore, we present the use of AM as a biological scaffold in regenerative medicine in Slovenia.</p>
			<p class="cite-as"><bold class="strong">Citirajte kot/</bold><bold class="strong">Cite as:</bold> Cirman T, Ramuta TŽ, Lužnik Z, Hawlina M, Schollmayer P, Smrke D, Kreft ME. [The amniotic membrane as a biological scaffold, its preparation and use in regenerative medicine in Slovenia]. Zdrav Vestn. 2018;87(11–12):530–46.</p>
			<p class="doi"><bold class="strong">DOI:</bold> 10.6016/ZdravVestn.2684</p>
			<h1><span>1 </span>Zgradba in lastnosti amnijske membrane</h1>
			<p>Posteljica (placenta) je zgrajena iz materinega in zarodkovega dela. Slednjega sestavljata horion (zunanja plast) in amnijska membrana (notranja plast)&#160;<span class="xref">(1)</span>. Amnijska membrana (AM) je neoživčena in neožiljena struktura debeline 0,02–0,5 mm, ki obdaja in ščiti zarodek oz. kasneje plod ter vzdržuje homeostazo amnijske tekočine&#160;<span class="xref">(2)</span> <span class="ref-fig">(</span><span class="ref-fig">Slik</span><span class="ref-fig">a 1</span>A). Na zarodek meji enoskladni epitel amnijskih epitelnih celic (AEC), ki imajo apikalno plazmalemo povečano z mikrovili. Na meji med epitelom in vezivnim tkivom (stromo) je bazalna lamina. Stroma je zgrajena iz kompaktne plasti, plasti amnijskih mezenhimskih stromalnih celic (AMSC) in gobaste plasti. AM z gobasto plastjo strome meji na horion (<span class="ref-fig">Slik</span><span class="ref-fig">a 1</span>)&#160;<span class="xref">(3)</span>.</p>
			<div>
				<div id="_idContainer003" class="figure-wrapper">
					<p><img src="2684-web-resources/image/zdravvestn-2684-sl-01.png" alt="" /></p>
					<p class="caption"><bold class="blue">Slika 1:</bold> Zgradba posteljice. A) Amnijska membrana (AM) je notranja plast posteljice, ki zagotavlja zaščito in podporo plodu <italic class="em">in vivo</italic>. B) AM sestavljajo enoskladni epitel amnijskih epitelnih celic, debela bazalna lamina in vezivno tkivo (stroma).</p>
				</div>
			</div>
			<p>K integriteti in biokemijskim lastnostim AM pomembno prispevajo stični proteini med AEC (okludin, klavdin-3 in klavdin-4, dezmoplakin) in sestavine zunajceličnega matriksa bazalne lamine ter strome AM (kolagen tipa I, III, IV, V, VI, laminin, fibronektin, hialuronan in drugi proteoglikani)&#160;<span class="xref">(4-9)</span>.</p>
			<p>Proteini, ki se nahajajo v različnih plasteh strome (kolagen tipa I, III, IV, V, VI, VII, laminin in fibronektin), delujejo kot <bold class="strong">substrat za celice</bold>&#160;<span class="xref">(6,9-13)</span>. Laminin in fibronektin sta kemoatraktanta ter delujeta kot substrat in pospešujeta migracijo epitelnih celic, zato ni presenetljivo, da AM pospešuje epitelizacijo&#160;<span class="xref">(14-18)</span>.</p>
			<p><a id="_idTextAnchor001"></a>AM vsebuje tudi različne rastne dejavnike, med drugim epidermalni rastni dejavnik (<italic class="em">angl.</italic> epidermal growth factor, EGF), transformirajoči rastni dejavnik-α (<italic class="em">angl.</italic> transforming growth factor-α, TGF-α), keratinocitni rastni dejavnik (<italic class="em">angl.</italic> keratinocyte growth factor, KGF), hepatocitni rastni dejavnik (<italic class="em">angl.</italic> hepatocyte growth factor, HGF), bazični fibroblastni rastni dejavnik (<italic class="em">angl.</italic> basic fibroblast growth factor, bFGF) in transformirajoči rastni dejavnik-β1 in -β2 (<italic class="em">angl.</italic> transforming growth factor, TGF-β1 in -β2)&#160;<span class="xref">(19-22)</span>. Rastni dejavniki se v AM <italic class="em">ex vivo</italic> nahajajo v koncentracijah od nekaj pg na mg do nekaj pg na g svežega tkiva&#160;<span class="xref">(</span><span class="xref">23,24)</span>. Opravljajo različne funkcije: pospešujejo epitelizacijo in celično diferenciacijo, zavirajo vnetje, fibrozo, apoptozo ter vaskularizacijo tkiva in delujejo protimikrobno&#160;<span class="xref">(</span><span class="xref">25)</span>.</p>
			<p>AEC izražajo tudi protivnetne proteine, kot sta antagonist receptorja za interlevkin-1 (IL-1ra) in IL-10&#160;<span class="xref">(26,27<a id="_idTextAnchor002"></a></span><span class="xref">)</span>. Različni tipi celic (npr. roženične in limbalne celice, fibroblasti iz roženice, epitelne celice veznice), ki so jih obdelali z izvlečkom AM oz. so bile gojene na njej, so izražale manjše količine provnetnih interlevkinov-1α in -1β, interlevkina-2, interferona-γ (IFN-γ), tumor nekrotizirajočega dejavnika-α (<italic class="em">angl.</italic> tumor necrosis factor-α; TNF-α) in interlevkina-6&#160;<span class="xref">(28-32)</span>. AM zaradi protivnetnega delovanja zmanjšuje fibrozo in neovaskularizacijo tkiva&#160;<span class="xref">(2,31</span><span class="xref">)</span>.</p>
			<p>Prav tako AM <italic class="em">in vivo</italic> deluje tudi protimikrobno. V citoplazmi in na plazmalemi AEC so določili prisotnost histonov H2A in H2B, za katera je znano, da med drugim delujeta tudi protimikrobno ter nevtralizirata endotoksine&#160;<span class="xref">(33)</span>. V AEC so dokazali prisotnost tudi cDNA za cistatin E, kar kaže, da te celice najverjetneje proizvajajo tudi cistatin E, ki je inhibitor cisteinskih proteaz in lahko še dodatno prispeva k protimikrobnemu učinku AM&#160;<span class="xref">(36)</span>. V AEC so zaznali še protimikrobni molekuli elafin in defenzin-β&#160;<span class="xref">(34,35)</span>.</p>
			<p>Transplantacija AM ne povzroči akutne imunske reakcije, saj so človeški levkocitni antigeni -A, -B, -C in -DR (<italic class="em">angl.</italic> human leukocyte antigens, HLA), tako kot pri ostalih embrionalnih tkivih in celicah, na AEC zelo šibko izraženi&#160;<span class="xref">(37)</span>. Tako ni prišlo do zavrnitve človeške AM niti pri ksenotransplantacijah&#160;<span class="xref">(38)</span>. Na AEC so dokazali tudi izražanje HLA-G, ki igra pomembno vlogo pri sprožitvi imunske tolerance&#160;<span class="xref">(39)</span>.</p>
			<h1><span>2 </span>Amnijska membrana kot nosilec v tkivnem inženirstvu</h1>
			<p>Naloga tkivnega inženirstva je razvoj tkivnih nadomestkov, ki ponovno vzpostavijo, vzdržujejo ali izboljšajo funkcijo tkiva&#160;<a id="_idTextAnchor003"></a><span class="xref">(40)</span>. Regeneracijo tkiva ali nadomestitev slabo delujočih oz. nedelujočih organov lahko dosežemo s kombinacijo ustreznih nosilcev (sintetičnih ali bioloških), celic in bioaktivnih molekul&#160;<span class="xref">(41-44)</span>.</p>
			<p>Pomemben korak v tkivnem inženirstvu je izbira ustreznega materiala za nosilec. Nosilci morajo zagotavljati ustrezno okolje za rast in diferenciacijo celic in omogočati tvorbo funkcionalnega tkivnega nadomestka, poleg tega pa se morajo učinkovito integrirati v gostiteljevo tkivo po transplantaciji <italic class="em">in vivo</italic><italic class="em">&#160;</italic><span class="xref">(45)</span>. Biti morajo tudi biokompatibilni (v tkivu ne povzročijo strupenega, karcinogenega ali imunološkega odziva, vnetje pa jih ne uniči)&#160;<span class="xref">(3)</span>, razgradljivi (sčasoma telesu lastne celice nadomestijo vsadek) in imeti mehanske lastnosti, primerne glede na mesto vsaditve&#160;<span class="xref">(45,46)</span>. Naravni (biološki) materiali so pogosta izbira v tkivnem inženirstvu, saj vsebujejo naravne bioaktivne molekule, ki spodbujajo rast in diferenciacijo&#160;<span class="xref">(47)</span>. Od vseh bioloških materialov je najdlje v uporabi prav AM&#160;<span class="xref">(3)</span>, saj jo je sorazmerno lahko pridobiti (uporaba AM je etično sprejemljiva, saj posteljico po porodu navadno zavržemo), procesirati in transportirati. AM je biološko skladna, ima ustrezne mehanske lastnosti (permeabilnost, stabilnost, elastičnost, fleksibilnost, plastičnost) ter potencial za dostavo rastnih dejavnikov&#160;<span class="xref">(3)</span>.</p>
			<p>Največje pomanjkljivosti za širšo uporabo AM v kliniki so: 1. nestandardiziranost postopkov za pripravo in shranjevanje AM, 2. biološka variabilnost AM in 3. nizka mehanska moč AM&#160;<span class="xref">(49)</span>. Zato kot nosilce za rekonstrukcije očesne površine pogosto uporabljamo tudi druge materiale, kot so: kolagen, fibrin, siloksan hidrogel, poli-ε-kaprolakton, želatina-hitosan idr.&#160;<span class="xref">(48)</span>.</p>
			<p>Možni načini uporabe AM kot nosilca so prikazani v <span class="ref-table">Tabel</span><span class="ref-table">i 1</span> in na <span class="ref-fig">Slik</span><span class="ref-fig">i 2</span>. AM se kot nosilec epitelnih celic, ki jih pridobimo bodisi iz biopsij limbusa bodisi iz biopsij ustne sluznice (mukoze), najpogosteje uporablja za rekonstrukcijo očesne površine&#160;<span class="xref">(48)</span>.</p>
			<div>
				<div id="_idContainer004" class="table-wrapper">
					<p class="caption"><bold class="blue">Tabela 1:</bold> Pregled uporabe AM kot nosilca za gojenje različnih tipov celic in tkiv ter kot nosilca za zdravila.</p>
					<table id="table001" class="table">
						<colgroup>
							<col />
							<col />
							<col />
						</colgroup>
						<thead>
							<tr class="table">
								<td class="table th">
									<p class="tbl-fig_th">AM kot nosilec za:</p>
								</td>
								<td class="table th">
									<p class="tbl-fig_th">Referenca</p>
								</td>
								<td class="table th">
									<p class="tbl-fig_th">Opombe</p>
								</td>
							</tr>
						</thead>
						<tbody>
							<tr class="table">
								<td class="table tr">
									<p>roženično/limbalni epitel z limbalnimi epitelnimi matičnimi celicami</p>
								</td>
								<td class="table tr">
									<p>Koizumi in sod., 2000 (19, 23), Grueterich in sod., 2003 (119), Shortt in sod., 2007 (120), Tsai in sod., 2000 (121), Sharma in sod., 2011 (122), Mariappan in sod., 2010 (123), Ang in sod., 2010 (124), Pathak in sod., 2016 (125), Zakaria in sod., 2014 (126), Vazirani in sod.,(127)</p>
								</td>
								<td class="table tr">
									<p>za presaditev gojenega roženično/limbalnega epitela <italic class="em">ex vivo</italic>, ki vsebuje limbalne epitelne matične celice (LEMC) v sklopu kliničnih študij ali kot rutinska terapevtska metoda le v nekaterih državah</p>
									<p>raziskovalno za transplantacije</p>
								</td>
							</tr>
							<tr class="table">
								<td class="table tr">
									<p>hondrocite</p>
								</td>
								<td class="table tr">
									<p>Krishnamurithy in sod., 2011 (128), Diaz-Prado in sod., 2010 (129), Jin in sod., 2007 (130)</p>
								</td>
								<td class="table tr">
									<p>raziskovalno za presaditve hondrocitov pri popravljanju sklepnega hrustanca</p>
								</td>
							</tr>
							<tr class="table">
								<td class="table tr">
									<p>fibroblaste</p>
								</td>
								<td class="table tr">
									<p>Mahmoudi-Rad in sod., 2013 (131)</p>
								</td>
								<td class="table tr">
									<p>raziskovalno za pripravo začasnih kožnih nadomestkov</p>
								</td>
							</tr>
							<tr class="table">
								<td class="table tr">
									<p>epidermalne keratinocite</p>
								</td>
								<td class="table tr">
									<p>Huang in sod., 2013 (132)</p>
								</td>
								<td class="table tr">
									<p>raziskovalno za pripravo dermalnih nosilcev za rekonstrukcijo strukture kože</p>
								</td>
							</tr>
							<tr class="table">
								<td class="table tr">
									<p>avtologne melanocite</p>
								</td>
								<td class="table tr">
									<p>Redondo in sod., 2011 (133)</p>
								</td>
								<td class="table tr">
									<p>gojenje melanocitov na goli AM za zdravljenje vitiliga</p>
								</td>
							</tr>
							<tr class="table">
								<td class="table tr">
									<p>urotelijske celice</p>
								</td>
								<td class="table tr">
									<p>Jerman in sod., 2014 (64), Sharifiaghdas in sod., 2007 (64, 134)</p>
								</td>
								<td class="table tr">
									<p>raziskovalno za pripravo urotelija za presaditve <italic class="light">in vivo</italic></p>
								</td>
							</tr>
							<tr class="table">
								<td class="table tr">
									<p>človeške alogene primarne fibroblaste in keratinocite</p>
								</td>
								<td class="table tr">
									<p>Wilshaw in sod., 2008 (135)</p>
								</td>
								<td class="table tr">
									<p>raziskovalno za pripravo konstrukta za zdravljenje diabetičnih razjed goleni, okvar roženice, opeklin</p>
								</td>
							</tr>
							<tr class="table">
								<td class="table tr">
									<p>mezenhimske roženične matične celice, eksplantna tehnika gojenja</p>
								</td>
								<td class="table tr">
									<p>Lužnik in sod., 2016 (87)</p>
								</td>
								<td class="table tr">
									<p>kot raziskovalni model in kot potencialni terapevtski produkt</p>
								</td>
							</tr>
							<tr class="table">
								<td class="table tr">
									<p>mezenhimske matične celice, pridobljene iz maščobnega tkiva (hADM-SC)</p>
								</td>
								<td class="table tr">
									<p>Gholipoumalekabadi in sod., 2016 (136)</p>
								</td>
								<td class="table tr">
									<p>raziskovalno: priprava hADM-SC za pospeševanje regeneracije tkiva in zdravljenje poškodb kože</p>
								</td>
							</tr>
							<tr class="table">
								<td class="table tr">
									<p>mezenhimske matične celice, pridobljene iz kostnega mozga</p>
								</td>
								<td class="table tr">
									<p>Chehelcheraghi in sod., 2016 (137), Tan in sod., 2011 (138)</p>
								</td>
								<td class="table tr">
									<p>raziskovalno: AM nosilec za diferenciacijo mezenhimskih matičnih celic</p>
								</td>
							</tr>
							<tr class="table">
								<td class="table tr">
									<p>epitel ustne sluznice</p>
								</td>
								<td class="table tr">
									<p>Dobrowolski in sod., 2015 (139), Amemiya in sod., 2015 (140)</p>
								</td>
								<td class="table tr">
									<p>rekonstitucija površine ustne sluznice in očesne površine</p>
								</td>
							</tr>
							<tr class="table">
								<td class="table tr">
									<p>celice solznega žleznega mešička (acinarne solzne žlezne celice)</p>
								</td>
								<td class="table tr">
									<p>Tiwari in sod., 2012 (141), Schrader in sod., 2007 (142)</p>
								</td>
								<td class="table tr">
									<p>kot raziskovalni model in kot potencialni terapevtski produkt</p>
								</td>
							</tr>
							<tr class="table">
								<td class="table tr">
									<p>diferenciacijo celic iz AM in Whartonove žolce</p>
								</td>
								<td class="table tr">
									<p>Sanluis Verdes in sod., 2017 (143)</p>
								</td>
								<td class="table tr">
									<p>raziskovalno: AM kot nosilec za celice, ki se diferencirajo v celice, podobne živčnim celicam</p>
								</td>
							</tr>
							<tr class="table">
								<td class="table tr">
									<p>zdravilo bevacizumab</p>
								</td>
								<td class="table tr">
									<p>Mayer in sod., 2013 (144)</p>
								</td>
								<td class="table tr">
									<p>kot nosilec za zdravilo pri zdravljenju razjed roženice</p>
								</td>
							</tr>
						</tbody>
					</table>
				</div>
			</div>
			<div>
				<div id="_idContainer006" class="figure-wrapper">
					<p><img src="2684-web-resources/image/zdravvestn-2684-sl-02.png" alt="" /></p>
					<p class="caption"><bold class="blue">Slika </bold><bold class="blue">2:</bold> Primeri različnih nosilcev iz AM. Različne tipe celic lahko nasadimo na A) epitel AM (intaktna AM), B) bazalno lamino AM (gola AM) ali C) stromo AM.</p>
				</div>
			</div>
			<h1><span>3 </span>Priprava AM, ki jo uporabljamo kot nosilec</h1>
			<p>AM, ki bi jo uporabili kot nosilec, zaradi možnosti obporodne bakterijske okužbe z vaginalno mikrobioto vedno odvzamemo pri elektivnem carskem rezu&#160;<span class="xref">(50-52)</span>. Darovalka (porodnica) mora biti seznanjena z namenom uporabe AM v raziskovalne ali klinične namene in se mora z odvzemom strinjati.</p>
			<p>Optimalna metoda za shranjevanje AM izpolnjuje naslednje pogoje: a) AM obdrži lastnosti, pomembne za uporabo AM kot nosilca, b) zagotavlja funkcionalnost in sterilnost AM, c) omogoča njeno enostavno uporabo&#160;<span class="xref">(53)</span>. Pri uporabi AM v klinične namene zakonodaja določa, da je AM potrebno pred uporabo testirati na potencialno okužbo z različnimi virusi ali bakterijami. V nekaterih primerih mora biti AM še 6 mesecev v karanteni, zato se sveža AM redko uporablja&#160;<span class="xref">(54)</span>. Najpogostejša načina shranjevanja AM sta: a) shranjevanje sveže AM pri –80 °C (v raztopini fosfatnega pufra in DMSO (dimetil sulfoksid) ali hranilnega medija MEM (<italic class="em">angl.</italic> Modified Eagle Medium<italic class="em">)</italic> in glicerola), b) zamrzovalno sušenje (<italic class="em">angl.</italic> freeze-drying)&#160;<span class="xref">(13,54)</span>. Manj pogosto se uporablja sušenje AM na zraku, tretiranje z glutaraldehidom in politetrafluoroetilenom ali liofilizacija&#160;<span class="xref">(2,13,50</span><span class="xref">)</span>.</p>
			<p>Različne študije so pokazale, da različni načini obdelave, shranjevanja in sterilizacije AM vplivajo na njene lastnosti&#160;<span class="xref">(55-57)</span>, medtem ko Adds in sod. niso dokazali razlike v klinični učinkovitosti AM, v kolikor je bila uporabljena sveža ali zamrznjena (v 50-odstotnem glicerolu, shranjena pol leta pri –80 °C)&#160;<span class="xref">(51)</span>. Tako zamrzovanje AM v 50-odstotnem glicerolu ne omogoča preživetja celic AM, ohrani pa osnovno morfologijo&#160;<span class="xref">(51,58,59)</span>. Ena od pomanjkljivosti uporabe AM kot nosilca za gojenje različnih celic je pomanjkanje študij, ki bi pokazale, kateri način shranjevanja je optimalen. Jasno pa je, da različni načini obdelave in shranjevanja AM vplivajo na njene lastnosti, pomembne za gojenje celic, kot so mehanske lastnosti, omogočanje pritrditve in proliferacije celic na AM, zmanjšana vsebnost oz. sproščanje rastnih dejavnikov, spremenjene lastnosti bazalne lamine, čeprav so bili vsi načini obdelave in shranjevanja (zamrzovanje v glicerolu, zamrzovanje v pufru HBSS – (<italic class="em">angl.</italic> Hank’s balanced salt solution, liofilizacija) primerni za rast celic&#160;<span class="xref">(53,60-62)</span>.</p>
			<p>Če želimo AM uporabljati kot nosilec, lahko uporabljamo AM z AEC (intaktna AM) ali AM brez AEC, t. i. golo AM (<italic class="em">angl.</italic> denuded AM)&#160;<span class="xref">(3,</span><span class="xref">28,63)</span>. AEC lahko odstranimo na več načinov: a) z obdelavo z EDTA ali encimom dispazo, b) s termolizinom&#160;<span class="xref">(3,</span><span class="xref">28,64)</span>, c) z obdelavo z detergentom NaDS (natrijev dodecilsulfat)&#160;<span class="xref">(</span><span class="xref">3)</span>.</p>
			<p>AM, ki jo želimo uporabiti kot nosilec, lahko modificiramo tudi drugače, npr. s transglutaminazo TG-2, ki poveča mehansko moč AM in odpornost proti proteolitsko/kolagenazni razgradnji, hkrati pa ne vpliva na pritrjanje, razraščanje, proliferacijo in diferenciacijo celic&#160;<span class="xref">(65</span><span class="xref">)</span>. S polimernimi vlakni, ki so izdelana s postopkom elektrostatskega sukanja, povecamo mehansko trdnost AM, s tem pa tudi njeno primernost za uporabo v rekonstruktivni urologiji&#160;<span class="xref">(66)</span>. Za gojenje limbalnih matičnih celic pa se je za zelo primeren nosilec izkazala AM, modificirana s karbodiimidom oz. kombinacijo karbodiimida in L-lizina&#160;<span class="xref">(67,68)</span>.</p>
			<h1><span>4 </span>AM kot vir matičnih celic</h1>
			<p>V AM sta dve populaciji celic, ki jima pripisujemo lastnosti matičnih celic, in sicer AEC ter AMSC. V nasprotju z embrionalnimi matičnimi celicami je prednost matičnih celic iz odraslih tkiv in matičnih celic iz AM v tem, da ne tvorijo teratomov&#160;<span class="xref">(69-71)</span>.</p>
			<p>AEC in AMSC so v razmerah <italic class="em">in vitro</italic> sposobne diferenciacije v celice vseh treh zarodnih plasti&#160;<span class="xref">(72,73)</span>. AEC izražajo označevalce CD105/CD90, CD44/CD90 in CD271/CD44, SSEA3 ter SSEA4, STRO1, TRA1–60, TRA1–81, OCT4, SOX2 in Nanog&#160;<span class="xref">(69,74)</span>. AMSC izražajo tipične mezenhimske označevalce (CD73, CD90, CD105) in tudi označevalce pluripotentnosti, npr. OCT4, SOX2, Rex1, Nanog.</p>
			<p>Celice AM so zaradi svojih lastnosti, kot so protivnetno delovanje (zaviranje proliferacije aktiviranih limfocitov T, zaviranje izločanja vnetnih citokinov Th1, indukcija regulacijskih limfocitov T itd.)&#160;<span class="xref">(20,75)</span>, spodbujanje epitelizacije (AEC izločajo dejavnike bFGF, HGF, EGF, KGF, ki spodbujajo epitelizacijo)&#160;<span class="xref">(26,76)</span> in protiangiogeno delovanje (AEC in AMSC izločajo dejavnike endostatin, trombospondin-1, tkivna inhibitorja metaloproteinaz-1 in -2)&#160;<span class="xref">(26,77,78)</span>, zelo uporabne v terapevtske namene. V zadnjih letih so izvedli številne študije na različnih živalskih modelih, na katerih so proučevali učinek celic AM pri Parkinsonovi in Alzheimerjevi bolezni, multipli sklerozi, poškodbah hrbtenjače, možganski in srčni kapi, pljučnih boleznih, fibrozi jeter, mišični distrofiji, diabetesu in poškodbah kosti ter hrustanca. Potekajo tudi klinične študije, ki proučujejo uporabo celic AM za zdravljenje opeklin, Crohnove bolezni, diabetičnega stopala, hematopoetskih bolezni, presnovnih motenj, diabetesa in revmatoidnega artritisa&#160;<span class="xref">(79)</span>. V prihodnje bodo morale nadaljnje klinične študije celostno ovrednotiti učinek matičnih celic iz AM na potek bolezni in zdravljenje pri človeku.</p>
			<h1><span>5 </span>AM kot nosilec za gojenje roženičnih (limbalnih) epitelnih matičnih celic</h1>
			<p>Roženične matične celice omogočajo obnovo roženičnega epitela in se nahajajo v bazalnih slojih limbalnega epitela, zato jih imenujemo tudi limbalne epitelne matične celice (LEMC). Če so LEMC okvarjene ali jih primanjkuje, se roženični epitel ne obnavlja več. Postopno ga zamenja veznični epitel. Posledica so ponavljajoče se erozije epitela, vaskularizacija roženice, kronično vnetje, bolečine, zamotnitev roženice in poslabšanje vida (<span class="ref-fig">Slik</span><span class="ref-fig">a </span><span class="ref-fig">3</span>A). Vzroki pomanjkanja ali okvare limbalnega epitela so največkrat pridobljeni (kemične in termične poškodbe, sindrom Stevens-Johnson, očesni cikatrikantni pemfigoid, nepravilno nošenje kontaktnih leč), redkeje pa prirojeni kot npr. pri aniridiji&#160;<span class="xref">(80)</span>.</p>
			<div>
				<div id="_idContainer008" class="figure-wrapper">
					<p><img src="2684-web-resources/image/zdravvestn-2684-sl-03.png" alt="" /></p>
					<p class="caption"><bold class="blue">Slika 3:</bold> A) Konjunktivalizacija in brazgotine roženice (puš<italic class="em">č</italic>ica) zaradi pomanjkanja ali okvare limbalnih epitelnih matičnih celic (LEMC) (foto: Petra Schollmayer). B) Človeška AM, vpeta v nosilec in pripravljena za gojenje LEMC (foto: Zala Lužnik).</p>
				</div>
			</div>
			<p>Limbalnih epitelnih matičnih celic (<italic class="em">angl.</italic> limbal stem cell deficiency, LSCD) lahko delno ali popolno primanjkuje na enem očesu ali na obeh očeh. Zdravljenje pomanjkanja LEMC je zahtevno in dolgotrajno&#160;<span class="xref">(81)</span>. Pri popolnem pomanjkanju LEMC je potrebna presaditev zdravih LEMC oz. zdravega limbalnega tkiva&#160;<span class="xref">(82,83)</span>, ki je lahko avtolognega ali alogenega izvora (iz trupla ali darovano od živega sorodnika). V svetu trenutno obstajata 2 glavni kirurški tehniki transplantacije LEMC: klasični kirurški pristop, pri katerem neposredno presadimo zdravo donorsko limbalno tkivo, in transplantacija <italic class="em">ex vivo</italic> gojenega roženičnega epitela, ki vsebuje LEMC (<italic class="em">angl.</italic> cultivated limbal epithelial transplantation, CLET) in se vzgoji iz majhne limbalne biopsije velikosti 1–2 mm<sup class="sup">2</sup>&#160;<span class="xref">(84)</span>. Obe tehniki imata svoje prednosti in slabosti. Odkar je leta 1997 Pellegrini s sod.&#160;<span class="xref">(84)</span> opisala prvi klinični primer uporabe CLET, so se po svetu razvili številni protokoli gojenja limbalnega epitela.</p>
			<p>Klinično sta se najbolj izkazala dva protokola: suspenzijska metoda gojenja LEMC na podpornem mišjem fibroblastnem sloju (fibroblasti, izolirani iz embrionalnih miši – 3T3 J2) ter gojenje limbalnega tkiva na človeški AM. Ker je bazalna membrana AM po sestavi podobna bazalni membrani roženice in veznice, je še posebej primerna kot biološka podlaga pri tehnikah gojenja epitelnih matičnih celic <italic class="em">ex </italic><italic class="em">vivo</italic>&#160;<span class="xref">(23)</span>. Za gojenje LEMC je namreč izjemno pomembno ustrezno mikrookolje, v katerem se celice nahajajo&#160;<span class="xref">(83)</span>. Koizumi je prvi leta 2000 uporabil AM kot biološko podlago za gojenje LEMC&#160;<span class="xref">(</span><span class="xref">23)</span>. Za gojenje se lahko uporablja zamrznjena intaktna AM z ohranjenim odmrlim amnijskim epitelom&#160;<span class="xref">(2,85)</span> ali gola AM&#160;<span class="xref">(23,</span><span class="xref">86)</span>. AM se z epitelno stranjo navzgor vpne v obroče, ki omogočajo razprtost AM med gojenjem (<span class="ref-fig">Slik</span><span class="ref-fig">a 3</span>B). Limbalno biopsijo (pri eksplantni metodi) se nato položi na epitelno stran AM&#160;<span class="xref">(</span><span class="xref">86)</span>. Epitelne celice iz limbalne biopsije pod standardnimi pogoji <italic class="em">ex </italic><italic class="em">vivo</italic> proliferirajo in prerastejo AM v 2–3 tednih&#160;<span class="xref">(85-87)</span>.</p>
			<p>Čeprav po svetu obstajajo različni protokoli gojenja LEMC <italic class="em">ex vivo</italic><italic class="em">,</italic> poročajo o dolgoročni uspešnosti CLET nad 75 %&#160;<span class="xref">(88)</span> s približno 3 % zavrnitvenih reakcij pri alogeni transplantaciji CLET&#160;<span class="xref">(89)</span>.</p>
			<p>Različne klinike po svetu zagovarjajo uporabo gole ali intaktne AM&#160;<span class="xref">(85,86</span><span class="xref">,90)</span>. Koizumi in sod. so primerjali uporabo gole in intaktne AM za gojenje LEMC&#160;<span class="xref">(90)</span>. Pri uporabi intaktne AM je bil fenotip izraščajočega epitela bolj podoben limbalnemu epitelu (domneva se, da tako vsebuje več matičnih celic), medtem ko je gojeni epitel na goli AM bolj podoben zrelemu roženičnemu epitelu&#160;<span class="xref">(2</span><span class="xref">,90)</span>. Tudi stromalna stran AM bi se lahko uporabila kot podlaga za gojenje limbalnega epitela, saj vsebuje še posebej visoke koncentracije živčnega rastnega dejavnika (<italic class="em">angl.</italic> nerve growth factor, NGF), ki igra bistveno vlogo pri razvoju epitelov in preživetju matičnih celic&#160;<span class="xref">(85)</span>. Solomon s sod. je opisal, da stromalna stran AM v gojenem limbalnem epitelu zavira z lipopolisaharidom sproženo povečano izražanje IL-1α in β&#160;<span class="xref">(29)</span>.</p>
			<p>V Sloveniji že vse od leta 2000 v klinični praksi uspešno uporabljamo AM&#160;<span class="xref">(</span><span class="xref">91)</span> za pospeševanje celjenja razjed in perforacij roženice, za rekonstrukcijo očesne površine in akutno zdravljenje termičnih in kemičnih poškodb&#160;<span class="xref">(25)</span>. Na Očesni kliniki v raziskovalne namene uporabljamo eksplantno tehniko gojenja limbalnega tkiva trupel na AM od leta 2014 in pridobitve soglasja Komisije za medicinsko etiko Univerzitetnega kliničnega centra Ljubljana. Prvi rezultati gojenja limbalnega tkiva na AM <italic class="em">ex vivo</italic> (eksplantna tehnika) so primerljivi z rezultati prej objavljenih raziskav. Med prvimi pa smo dokazali tudi vsebnost celic, ki so bile pozitivne za označevalce mezenhimskih matičnih celic (CD73/CD90/CD105+ in CD45-)&#160;<span class="xref">(87)</span>.</p>
			<p>Identifikacija matičnih celic v kulturah je zelo pomembna za oceno kakovosti gojenega limbalnega/roženičnega epitela <italic class="em">ex vivo</italic>, saj želimo v oko bolnika vsaditi ustrezno število LEMC&#160;<span class="xref">(84)</span>. Matični potencial celic določamo s funkcionalnimi testi, ki omogočajo identifikacijo živih LEMC v gojeni kulturi in so še vedno zlati standard opredelitve števila matičnih celic v kulturi&#160;<span class="xref">(92)</span>. V zadnjih letih se v znanosti pojavljajo tudi številni domnevni molekulski označevalci za LEMC. Specifičnega označevalca zanje še ni, na podlagi kombinacij izražanja številnih domnevnih pozitivnih in negativnih označevalcev pa lahko sklepamo na prisotnost matičnih celic <italic class="em">in situ</italic>&#160;<span class="xref">(93)</span>.</p>
			<p>V naši raziskavi smo z imunohistokemijskimi metodami prepoznali epitelno rast na obeh straneh AM. Na obeh straneh AM je bil epitel večskladen, neporoženevajoč, v bazalnih slojih epitela so celice izražale transkripcijski dejavnik p63, ki je eden od označevalcev matičnosti. Posamezne celice so bile pozitivne za Ki67, kar nakazuje proliferacijski potencial gojenega limbalnega epitela. V tuji literaturi je rast limbalnega epitela na epitelni strani AM že dobro opisana, še vedno pa obstajajo nesoglasja glede sposobnosti gojenja limbalnega epitela na stromalni strani AM. Zakaria s sod. je opisala, da na stromalni strani niso opazili izraščanja limbalnega epitela, vendar so uporabili drugačen hranilni medij kot naša skupina&#160;<span class="xref">(86)</span>.</p>
			<p>Vsebnost limbalnih mezenhimskih stromalnih matičnih celic (MSC) v limbalnih kulturah na AM v literaturi še ni opredeljena. Naše meritve so pokazale, da AM omogoča selektivno rast epitelnih celic, saj je bil odstotek celic, pozitivnih za označevalce mezenhimskih matičnih celic (CD73/CD90/CD105+ in CD45-) statistično značilno nižji v primerjavi s kontrolnimi kulturami. Szabo s sod. je opisal 22 % pozitivnih celic na CD184 in samo 0,6 % pozitivnih celic na CD117 v limbalnih kulturah&#160;<span class="xref">(94)</span>, oba predstavljata domnevna površinska označevalca za LEMC. V naši raziskavi smo v limbalni kulturi izmerili 2–7 % celic, ki so izražale CD184 in CD117. Dosedanje klinične študije so potrdile dober klinični izid pri presaditvi gojenega limbalnega epitela z vsebnostjo LEMC nad 3 %&#160;<span class="xref">(92)</span>, ki bi jo lahko na podlagi trenutnih laboratorijskih eksperimentalnih rezultatov dosegli z eksplantno tehniko gojenja limbalnega tkiva na AM. Tako si z multidisciplinarnim pristopom in medkliničnim sodelovanjem želimo v prihodnosti v Sloveniji uvesti tudi zdravljenje z gojenimi LEMC <italic class="em">ex vivo</italic>.</p>
			<h1><span>6 </span>AM kot nosilec za urotelijske celice</h1>
			<p>Steno sečnega mehurja sestavljajo štiri plasti: urotelij, submukoza, mišična plast in adventicija&#160;<span class="xref">(95)</span>. Urotelij sestavlja tri do sedem plasti celic, ki jih glede na lego razdelimo na površinske, vmesne in bazalne celice. Površinske urotelijske celice, imenovane tudi dežnikaste celice, so specializirane in dosežejo visoko raven diferenciacije, ki bistveno prispeva k vzdrževanju krvno-urinske pregrade&#160;<span class="xref">(95-97)</span>. Bazalna lamina ločuje urotelij od spodaj ležeče submukoze, ki jo sestavljata lamina proprija in rahlo vezivno tkivo&#160;<span class="xref">(98,99)</span>.</p>
			<p>Različna bolezenska stanja, kot so npr. kongenitalne anomalije, travme, vnetna stanja ali malignosti, zahtevajo rekonstrukcijo sečnega mehurja&#160;<span class="xref">(100,101)</span>. Leta 2013 so v Sloveniji ugotovili 344 novih primerov raka sečnega mehurja. Zdravljenje mišično neinvazivnega raka sečnega mehurja poteka s transureterno resekcijo (delna ali popolna odstranitev tumorja skozi sečnico), medtem ko pri invazivnem raku sečnega mehurja ali obsežnih, ponavljajočih se neinvazivnih tumorjih ali tumorjih, neodzivnih na zdravljenje, opravijo cistektomijo (odstranitev dela sečnega mehurja ali celotnega organa)&#160;<span class="xref">(102)</span>. Da bi povečali preživetje bolnikov z rakom sečnega mehurja, strokovnjaki razvijajo nove načine zdravljenja. Eden od njih je tudi tkivnoinženirski pristop. V eni bolj odmevnih študij, ki so jo izvedli Atala s sodelavci leta 2006&#160;<span class="xref">(98)</span>, so opisali pripravo konstrukta sečnega mehurja, ki so ga za rekonstrukcijo sečnega mehurja uporabili pri 7 bolnikih z mielomeningokelo. Natančneje, najprej so na bolnikih izvedli biopsije sečnega mehurja, gojili urotelijske in mišične celice v pogojih <italic class="em">in vitro</italic> in jih nasadili na kolagenski nosilec ali kolagenski nosilec v kombinaciji s poliglikolno kislino. Po 7 tednih gojenja so konstrukte ovili v omentum in vsadili bolnikom. Bolnike so nato spremljali 22–61 tednov po operaciji. Izkazalo se je, da so konstrukti avtolognih celic, nasajenih na nosilec iz kolagena in poliglikolne kisline, ki jih pred vsaditvijo ovijemo še v omentum, primerni za uporabo pri bolnikih, ki potrebujejo cistoplastiko&#160;<span class="xref">(98)</span>.</p>
			<p>Za rekonstrukcijo sečnega mehurja so bili uporabljeni različni biološki materiali, vendar le z omejenim uspehom. Na Inštitutu za biologijo celice Medicinske fakultete v Ljubljani so Jerman in sod. leta 2014 uporabili nosilce iz AM za namnoževanje urotelijskih celic&#160;<span class="xref">(64)</span>. Normalne prašičje urotelijske celice (NPU) so nasadili na a) epitel AM (eAM), b) bazalno lamino AM, t. i. golo AM (gAM), ali na c) vezivno tkivo (stromo) AM (sAM). Rast celic NPU so spremljali 3 tedne. Ugotovili so, da so celice NPU dosegle najmanjšo preraščenost na nosilcu eAM, kjer so AEC služile kot fizična prepreka, zato se celice NPU niso mogle pritrditi na podlago. Slednje so na eAM najprej tvorile majhne otočke, sčasoma pa so se AEC odluščile, celice NPU so se potem lahko pritrdile na bazalno lamino ter se šele nato hitreje razrastle po podlagi. Celice NPU so na nosilcu gAM tvorile urotelij z delno diferenciranimi dežnikastimi celicami. Dokazali so tudi, da se celice NPU najbolje razraščajo in so tudi najbolj diferencirane na nosilcu sAM. Na sAM so rastle dežnikaste celice z molekularnimi in ultrastrukturnimi lastnostmi (izražanje uroplakinov, okludina in tvorba urotelijskih plakov, dobro razvitih tesnih stikov ter mikrogrebenov), primerljive z nativnim urotelijem. Celice NPU so na nosilcu sAM tvorile novo bazalno lamino. Ta je vsebovala le kolagen tipa IV, a ne tudi kolagen a) tipa VII, kar kaže na to, da se bazalna lamina ni popolnoma razvila. Kljub temu so celice NPU na sAM dosegle visoko raven diferenciacije, kar poudarja pomen <italic class="em">de novo</italic> nastale bazalne lamine pri nastanku urotelija z visoko stopnjo diferenciacije&#160;<span class="xref">(64)</span>. Predvidevamo, da je za vzpostavitev takega urotelija pomembna tako parakrina vloga amnijske membrane kot tudi topografija in sestava zunajceličnega matriksa amnijske membrane.</p>
			<h1><span>7 </span>Amnijske in amnijsko-horionske membrane za zdravljenje kroničnih ran</h1>
			<p>Celjenje ran je kompleksen proces, sestavljen iz več faz: vnetne faze, proliferativne faze in faze preoblikovanja (<span class="ref-fig">Slik</span><span class="ref-fig">a 4</span>A)&#160;<span class="xref">(104)</span>. Proces vključuje sinhronizirano delovanje več tipov celic. Najbolj dinamični procesi celjenja rane potekajo v prvih dneh po poškodbi, ko imunske celice in trombociti migrirajo v smeri poškodbe, kjer povzročijo koagulacijo ter vnetne procese: takoj po nastanku rane se na mestu poškodbe poveča število trombocitov, v nadaljnjih 24 urah pa tudi nevtrofilcev. V naslednjih dneh se poveča tudi število makrofagov, fibroblastov in limfocitov (<span class="ref-fig">Slik</span><span class="ref-fig">a 4</span>B)&#160;<span class="xref">(104)</span>. Če se vnetni procesi ne zaključijo okvirno v enem tednu, ampak se nadaljujejo, govorimo o kronični rani, ki se tudi po približno dveh mesecih ne zaceli&#160;<span class="xref">(105)</span>. Kljub obsežnim raziskavam so molekularno-biološki mehanizmi nastanka kroničnih ran še vedno malo znani&#160;<span class="xref">(106)</span>. Proces celjenja ran se pri zarodku močno razlikuje od celjenja pri odrasli osebi: vnetje je po poškodbi zarodka manjše, zato tudi nastane manjša brazgotina in tkivo se bolje zaceli.</p>
			<div>
				<div id="_idContainer010" class="figure-wrapper">
					<p><img src="2684-web-resources/image/zdravvestn-2684-sl-04.png" alt="" /></p>
					<p class="caption"><bold class="blue">Slika 4:</bold> A) Faze zdravljenja rane. B) Med zdravljenjem so v rani prisotne celice različnih tipov (povzeto po Rožman in sod., 2011&#160;<span class="xref">(104)</span>).</p>
				</div>
			</div>
			<p>V pomoč pri pospeševanju celjenja ran se uporablja AM ali amnijsko-horionska membrana (AHM), ki poleg AM vsebuje tudi horion. Ta je debelejši, močnejši in vsebuje večje količine rastnih dejavnikov, kar je za površinsko uporabo tega tkiva še posebej pomembno. AM oz. AHM za terapevtske namene uporabljamo svežo ali zamrznjeno. Svežo AM uporabljajo predvsem v nerazvitih državah, saj je tam ovira nabava in uporaba dragih in velikih zamrzovalnikov, v katerih se tkivo shranjuje pri -80 °C&#160;<span class="xref">(107,108)</span>. Pri zdravljenju kroničnih ran podoben učinek kot z uporabo sveže ali zamrznjene AM oz. AHM dosežemo tudi z uporabo komercialno dostopne dehidrirane AM (Purion®, MiMedx, USA) ali AHM (Epifix®, MiMedx, USA).</p>
			<p>AM in AHM se večinoma uporabljajo za zdravljenje diabetičnih stopal, venskih in arterijskih ulkusov ter drugih kroničnih ran&#160;<span class="xref">(109,110)</span>. Uporaba AM in AHM izboljša proces celjenja rane: proces se uspešno zaključi v večini primerov (v 92 % v 6 tednih v randomizirani kontrolni študiji zdravljenja diabetičnega stopala)&#160;<span class="xref">(106)</span>. Visok odstotek uspešnosti so pokazale tudi druge študije&#160;<span class="xref">(111-113)</span>.</p>
			<p>Na Kliničnem oddelku za kirurške okužbe UKC Ljubljana so se zdravili štirje bolniki, pri katerih je bilo zdravljenje kroničnih ran neučinkovito (najprej kirurško, nato z uporabo modernih materialov za oskrbo ran). Pri obravnavanih bolnikih sta imela dva sladkorno bolezen in kronično rano na gležnju oz. na stopalu. Tretja bolnica je imela kronično rano neznanega vzroka nad prsnico, četrti bolnik pa je bil otrok s kronično opeklinsko rano na sprednji strani prsnega koša. Pri vseh bolnikih so na 7 dni trikrat dali dehidrirane AHM (Epifix®). Velik napredek se je pokazal že po 14 dneh oz. po drugem dajanju AHM, ko se je površina ran zmanjšala za več kot 30 %. Po treh dajanjih AHM so se rane popolnoma zacelile, recidivov pa ni bilo&#160;<span class="xref">(114,115)</span>.</p>
			<h1><span>8 </span>Zaklju<a id="_idTextAnchor004"></a>ček</h1>
			<p>Z razvojem regenerativne medicine so prišle do izraza tudi mehanske lastnosti AM, kot so stabilnost, elastičnost in plastičnost. Te lastnosti so predvsem posledica molekul zunajceličnega matriksa, ki tvorijo bazalno lamino in zunajcelični matriks strome. Zaradi teh lastnosti je AM dober nosilec za uporabo v tkivnem inženirstvu in regenerativni medicini. V ortopediji se mikronizirana AM uporablja za zmanjševanje ali preprečevanje vnetij mehkih tkiv (npr. fasciitisa) ali pa osteoartroz&#160;<span class="xref">(116)</span>. AM v Sloveniji od leta 2009 uporabljamo v oftalmologiji bodisi kot presadek, obliž ali polnilo za zdravljenje različnih poškodb očesa&#160;<span class="xref">(25)</span>. Ker lahko v glicerolu zamrznjeno AM uspešno uporabljamo kot nosilec za gojenje LEMC, je Očesna klinika v sodelovanju z Zavodom RS za transfuzijsko medicino začela razvijati postopek, ki bo v prihodnjih letih omogočil pripravo klinično ustreznih, na AM gojenih LEMC za zdravljenje spektra različno napredovanih bolezni pomanjkanja LEMC&#160;<span class="xref">(118)</span>.</p>
			<h1 class="ack"><span>9 </span>Zahvala</h1>
			<p>Avtorji se iskreno zahvaljujemo Ginekološki kliniki Univerzitetnega kliničnega centra v Ljubljani in vsem porodnicam, ki so darovale amnijsko membrano v raziskovalne ali klinične namene. Najlepša hvala tudi Cvetani Tavzes za lektoriranje. Delo je nastalo v okviru raziskovalnih programov št. P3–0108 in P3–0371, projekta št. J4–7494 in projekta mladi raziskovalec, ki jih je sofinancirala Javna agencija za raziskovalno dejavnost Republike Slovenije iz državnega proračuna.</p>
		</article>
	</body>
</html>
