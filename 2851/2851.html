<!DOCTYPE html>
<html xmlns="http://www.w3.org/1999/xhtml">
	<head>
		<meta charset="utf-8" />
		<title>2851</title>
	</head>
	<body id="x2851" lang="sl-SI">
		<sidebar id="_idContainer000" class="meta-wrapper">
			<p class="slug"><bold class="strong">@publisher.id:</bold> 2851</p>
			<p class="slug"><bold class="strong">@primary-language</bold><bold class="strong">:</bold> <span class="primary-language">sl</span>, en</p>
			<p class="slug"><bold class="strong">@discipline-en:</bold> Microbiology and immunology, Stomatology, Neurobiology, <span class="discipline-en">Oncology</span>, Human reproduction, Cardiovascular system, Metabolic&#160;and&#160;hormonal&#160;disorders, Public&#160;health (occupational medicine), Psychiatry</p>
			<p class="slug"><bold class="strong">@discipline-sl:</bold> Mikrobiologija in imunologija, Stomatologija, Nevrobiologija, <span class="discipline-sl">Onkologija</span>, Reprodukcija človeka, Srce in ožilje, Metabolne&#160;in&#160;hormonske&#160;motnje, Javno&#160;zdravstvo&#160;(varstvo pri delu), Psihiatrija</p>
			<p class="slug"><bold class="strong">@article-type-en:</bold> Editorial, Original scientific article, <span class="article-type-en">Review article</span>, Short scientific article, Professional article</p>
			<p class="slug"><bold class="strong">@article-type-sl:</bold> Uvodnik, Izvirni znanstveni članek, <span class="article-type-sl">Pregledni znanstveni članek</span>, Klinični primer, Strokovni članek</p>
			<p class="slug"><bold class="strong">@running-header:</bold> <span class="running-header">Farmakogenetski označevalci v terapiji akutne limfoblastne levkemije pri otrocih</span></p>
			<p class="slug"><bold class="strong">@reference-sl:</bold> <span class="reference-sl">Zdrav Vestn | maj – junij 2019 | Letnik 88</span></p>
			<p class="slug"><bold class="strong">@reference-en:</bold> <span class="reference-en">Zdrav Vestn | May – June 2019 | Volume 88</span></p>
		</sidebar>
		<sidebar id="_idContainer001" class="meta-wrapper">
			<p class="aff lang-sl"><span class="ref-aff">1</span> Fakulteta za farmacijo, Univerza v Ljubljani, Ljubljana, Slovenija</p>
			<p class="aff lang-sl"><span class="ref-aff">2</span> Klinični oddelek za hematologijo in onkologijo, Pediatrična klinika, Univerzitetni klinični center Ljubljana, Ljubljana, Slovenija</p>
			<p class="aff lang-en"><span class="ref-aff">1</span> Faculty of Pharacy, University of Ljubljana, Ljubljana, Slovenia</p>
			<p class="aff lang-en"><span class="ref-aff">2</span> Unit of Oncology and Haematology, Division of Paediatrics, University Medical Centre Ljubljana, Ljubljana, Slovenia</p>
			<p class="label">Korespondenca/Correspondence:</p>
			<p class="correspondence">Irena Mlinarič Raščan, e:&#160;Irena.Mlinaric@ffa.uni-lj.si</p>
			<p class="label">Ključne besede:</p>
			<p class="keywords lang-sl">posamezniku prilagojeno zdravljenje; farmakogenetika; akutna limfoblastna levkemija; tiopurin-S-metiltransferaza; tiopurini</p>
			<p class="label">Key words:</p>
			<p class="keywords lang-en">personalized medicine; pharmacogenetics; acute lymphoblastic leukaemia; thiopurine-S-methyltransferase; thiopurines</p>
			<p class="history">Prispelo: 2. 7. 2018 Sprejeto: 5. 4. 2019</p>
		</sidebar>
		<article>
			<h1 class="title lang-sl">Farmakogenetski označevalci v terapiji akutne limfoblastne levkemije pri otrocih</h1>
			<h1 class="title lang-en" lang="en-US">Pharmacogenetic markers in the therapy of childhood acute lymphoblastic leukemia</h1>
			<p class="author" lang="en-US"><span class="given-name">Alenka</span> <span class="surname">Šmid</span>,<sup class="sup">1</sup> <span class="given-name">Janez</span> <span class="surname">Jazbec</span>,<sup class="sup">2</sup> <span class="given-name">Irena</span> <span class="surname">Mlinarič Raščan</span><sup class="sup">1</sup></p>
			<h1 class="abs">Izvleček</h1>
			<p class="abs">Posamezniku prilagojeno zdravljenje predstavlja sodoben koncept v medicinski praksi, ki temelji na spoznanju, da se posamezniki različno odzivajo na določeno terapijo. Osrednji element prilagojenega zdravljenja predstavljajo biološki označevalci, med katere uvrščamo tudi genetske. Med najuspešnejše primere uvajanja farmakogenetskih označevalcev v klinično prakso z namenom prilagajati odmerjanje zdravil posamezniku sodi zdravljenje akutne limfoblastne levkemije (ALL). Ta predstavlja približno 80 % vseh oblik levkemije, ki se pojavijo pri otrocih, mlajših od 15 let, kar jo uvršča na prvo mesto po pogostosti raka v otroštvu. V zadnjih desetletjih smo bili priča izjemnemu napredku na področju zdravljenja ALL, kljub temu pa je le-to še vedno neuspešno pri nekaterih bolnikih bodisi zaradi toksičnih stranskih učinkov, bodisi zaradi neučinkovitosti uporabljenih zdravil, kar vodi v ponovitev bolezni. Dodaten problem predstavljajo še dolgoročni toksični učinki kemoterapije, ki se lahko pojavijo tudi več let po zaključenem zdravljenju. Prav iz teh razlogov se je v zadnjih letih veliko študij posvetilo odkrivanju bioloških označevalcev, na podlagi katerih bi lahko zdravljenje prilagodili posamezniku in s tem izboljšali njegovo učinkovitost in varnost.</p>
			<p class="abs">Najbolje proučeni so genetski dejavniki, povezani s toksičnostjo 6-merkaptopurina (6-MP), ki predstavlja temelj vzdrževalnega zdravljenja ALL. Encim tiopurin-S-metiltransferaza (TPMT) igra poglavitno vlogo pri deaktiviranju tiopurinov in v veliki meri vpliva na razlike v odzivu posameznikov na zdravljenje. Znano je, da so za znižane encimske aktivnosti v največji meri odgovorni polimorfizmi v genu za <italic class="em">TPMT</italic>, vendar je ujemanje med genotipom in encimsko aktivnostjo nepopolno. V zadnjem desetletju so identificirali nove farmakogenetske označevalce, povezane s toksičnostjo 6-MP in drugih zdravil, ki se uporabljajo za zdravljenje otroške ALL, vendar se še ne uporabljajo v klinični praksi.</p>
			<h1 class="abs">Abstract</h1>
			<p class="abs">Personalised medicine is a contemporary concept in medical practice, based on the observation that individuals respond differently to a particular therapy. Biomarkers, which include genetic markers, are a central element in the development of personalised medicine. Acute lymphoblastic leukaemia (ALL) therapy is among the most successful examples of the implementation of pharmacogenetic markers into clinical practice in order to adjust the dosage of drugs to an individual. ALL accounts for approximately 80% of all forms of leukaemia occurring in children under the age of 15 years, making it the most common childhood cancer. Despite drastic improvements in the treatment of childhood ALL over the past decades, treatment is still unsuccessful in some patients either due to toxic effects, or due to the inefficacy of the drugs used, which leads to a recurrence of the disease. An additional problem is associated with the long-term toxic effects of chemotherapy, which may occur several years after the treatment has been completed. In order to improve safety and efficacy, numerous studies have been performed aiming to identify biomarkers which would enable tailoring treatment to the individual patient and improve treatment’s efficacy and safety.</p>
			<p class="abs">Of these, the genetic factors associated with the toxicity of 6-mercaptopurine (6-MP), which is the cornerstone of maintenance treatment of ALL, have been studied most thoroughly. Thiopurine S- methyltransferase (TPMT) is a polymorphic enzyme which plays a major role in the deactivation of thiopurines and to a large extent accounts for the differences in individuals’ response to treatment. It has long been known that polymorphisms in the TPMT gene are largely responsible for reduced enzymatic activities, but numerous studies have shown that the accordance between genotype and enzyme activity is incomplete. In many studies published over the past decade, new pharmacogenetic markers have been associated with toxic effects of 6-MP as well as other drugs used for ALL therapy; however, they are not yet used in clinical practice.</p>
			<p class="cite-as"><bold class="strong">Citirajte kot/</bold><bold class="strong">Cite as:</bold> Šmid A, Jazbec J, Mlinarič Raščan I. Farmakogenetski označevalci v terapiji akutne limfoblastne levkemije pri otrocih. Zdrav Vestn. 2019;88(5–6):235–48.</p>
			<p class="doi"><bold class="strong">DOI:</bold> 10.6016/ZdravVestn.2851</p>
			<h1><span>1 </span>Uvod</h1>
			<p>Akutna limfoblastna levkemija (ALL) predstavlja približno 80 % vseh oblik levkemije, ki se pojavijo pri otrocih, mlajših od 15 let, kar jo uvršča na prvo mesto po pogostosti raka v otroštvu&#160;<span class="xref">(1)</span>. Zdravljenje otroške ALL je v zadnjih desetletjih izjemno napredovalo, tako da je trenutno pričakovano preživetje skoraj 90 %&#160;<span class="xref">(2)</span>. Najpomembnejši prispevek k izboljšanju izidov zdravljenja ALL lahko pripišemo napredku na področju razumevanja genetike bolezni in odkritjem številnih bioloških označevalcev, ki omogočajo razvrščanje bolnikov v skupine s tveganjem in izbiro učinkovitejše sheme zdravljenja. Biološke označevalce, ki so pomembni za napoved kliničnega izida, lahko v splošnem delimo v dve skupini. V prvo skupino uvrščamo napovedne biološke označevalce, ki so v pomoč pri napovedovanju verjetnega poteka bolezni ne glede na zdravljenje. Bolniki se na podlagi teh označevalcev razvrščajo v podskupine z različnimi pričakovanimi izidi bolezni&#160;<span class="xref">(3)</span>. V drugo skupino pa sodijo napovedni biološki označevalci, ki so v pomoč pri napovedovanju izida bolezni, a tudi pri izbiri ustreznega zdravljenja, in sicer tako glede izbire kot odmerjanja optimalnega zdravila. Z njihovo pomočjo lahko identificiramo bolnike, pri katerih obstaja večja verjetnost za pojav toksičnih učinkov, zato jim skladno s tem prilagodimo zdravljenje&#160;<span class="xref">(3)</span>. V preglednem članku bomo kratko predstavili metode in pristope k proučevanju bioloških označevalcev in povzeli novejša odkritja na področju napovednih farmakogenetskih označevalcev pri zdravljenju otroške ALL.</p>
			<h1><span>2 </span>Pristopi k proučevanju bioloških označevalcev</h1>
			<p>Sodobne raziskave na področju odkrivanja novih farmakogenetskih označevalcev potekajo na različnih ravneh od celičnih in živalskih modelov do retrospektivnih in prospektivnih kliničnih preskušanj, ki so zasnovani bodisi na t. i. hipotetičnih ali nehipotetičnih pristopih. Klasični hipotetični pristopi v odkrivanju bioloških označevalcev temeljijo na korelaciji med posameznim genom, proteinom ali metabolitom in farmakološkim odgovorom. Postavljena hipoteza izhaja iz predhodnega znanja, za njeno preverjanje pa se oblikuje specifičen eksperiment. Z napredkom v razvoju visoko zmogljivih »omskih« tehnologij, ki omogočajo hkratno merjenje več tisoč spremenljivk, se je pričel uveljavljati tudi t. i. nehipotetični pristop. Ta temelji na analizi genoma, transkriptoma, proteoma in/ali metaboloma in obdelavi podatkov z naprednimi bioinformatičnimi in statističnimi orodji in omogoča širše razumevanje in nov uvid v molekularne mehanizme, ki so odgovorni za posameznikov odziv na zdravljenje.</p>
			<p>Večina do sedaj objavljenih študij na področju farmakogenetskih označevalcev, ki bi omogočili posamezniku prilagojeno zdravljenje otroške ALL, temelji na hipotetičnem pristopu – gre za t. i. študije kandidatnih genov.</p>
			<h1><span>3 </span>Zdravljenje ALL</h1>
			<p>Pri zdravljenju ALL ima bistveno vlogo kombinirana kemoterapija, ki jo bolniki prejemajo v obdobju dveh ali treh let. Na izbiro intenzivnosti zdravljenja vpliva predvsem ocena tveganja za ponovitev bolezni, ki temelji na nekaterih kliničnih in laboratorijskih dejavnikih, kot so starost, število levkocitov ob diagnozi, imunofenotip, citogenetske in genetske nepravilnosti, prisotnost ekstramedularne bolezni in levkemije v centralnem živčnem sistemu ter zgodnji odziv na zdravljenje. Podrobneje so napovedni dejavniki predstavljeni v <span class="ref-table">Tabel</span><span class="ref-table">i 1</span>.</p>
			<div>
				<div id="_idContainer002" class="table-wrapper">
					<p class="caption"><bold class="blue">Tabela 1:</bold> Napovedni dejavniki pri otrocih z ALL&#160;<span class="xref">(4-14)</span>.</p>
					<table id="table001" class="table">
						<colgroup>
							<col />
							<col />
						</colgroup>
						<thead>
							<tr class="table">
								<td class="table th">
									<p class="tbl-fig_th">Ugodna prognoza</p>
								</td>
								<td class="table th">
									<p class="tbl-fig_th">Neugodna prognoza</p>
								</td>
							</tr>
						</thead>
						<tbody>
							<tr class="table">
								<td class="table th-sub tr" colspan="2">
									<p class="tbl-fig_th">Starost ob diagnozi</p>
								</td>
							</tr>
							<tr class="table">
								<td class="table tr">
									<p class="ul-sub"><span>•</span>Od 1 do &lt; 10 let</p>
								</td>
								<td class="table tr">
									<p class="ul-sub"><span>•</span>&lt; 1 leta</p>
									<p class="ul-sub"><span>•</span>≥ 10 let</p>
								</td>
							</tr>
							<tr class="table">
								<td class="table th-sub tr" colspan="2">
									<p class="tbl-fig_th">Št. levkocitov ob diagnozi</p>
								</td>
							</tr>
							<tr class="table">
								<td class="table tr">
									<p class="ul-sub"><span>•</span>&lt;50.000/μL</p>
								</td>
								<td class="table tr">
									<p class="ul-sub"><span>•</span>≥ 50.000/μL</p>
								</td>
							</tr>
							<tr class="table">
								<td class="table th-sub tr" colspan="2">
									<p class="tbl-fig_th">Imunofenotip</p>
								</td>
							</tr>
							<tr class="table">
								<td class="table tr">
									<p class="ul-sub"><span>•</span>Običajna B-celična ALL (CD10 pozitivna)</p>
								</td>
								<td class="table tr">
									<p class="ul-sub"><span>•</span>T-celična ALL</p>
									<p class="ul-sub"><span>•</span>pro B-celična ALL (CD10 negativna)</p>
								</td>
							</tr>
							<tr class="table">
								<td class="table th-sub tr" colspan="2">
									<p class="tbl-fig_th">Levkemija v centralnem živčne sistemu (CŽS)</p>
								</td>
							</tr>
							<tr class="table">
								<td class="table tr">
									<p class="ul-sub"><span>•</span>Negativno (CŽS 1)</p>
								</td>
								<td class="table tr">
									<p class="ul-sub"><span>•</span>Pozitivno (CŽS 3)</p>
								</td>
							</tr>
							<tr class="table">
								<td class="table th-sub tr" colspan="2">
									<p class="tbl-fig_th">Citogenetske in genetske značilnosti</p>
								</td>
							</tr>
							<tr class="table">
								<td class="table tr">
									<p class="ul-sub"><span>•</span>Indeks DNA &gt; 1.16</p>
									<p class="ul-sub"><span>•</span>hipediploidnost (&gt; 50 kromosomov)</p>
								</td>
								<td class="table tr">
									<p class="ul-sub"><span>•</span>Indeks DNA &lt; 1.0</p>
									<p class="ul-sub"><span>•</span>hipoploidnost (&lt; 44 kromosomov)</p>
								</td>
							</tr>
							<tr class="table">
								<td class="table tr">
									<p class="ul-sub"><span>•</span>t(12;21): ETV6-RUNX1</p>
									<p class="ul-sub"><span>•</span>znana tudi kot TEL-AML1</p>
								</td>
								<td class="table tr">
									<p class="ul-sub"><span>•</span>t(9;22): BCR/ABL (kromosom filadelfija);</p>
									<p class="ul-sub"><span>•</span>t(4;11): MLL/AF4</p>
									<p class="ul-sub"><span>•</span>t(1;19): TCF3-PBX1 (tudi E2A-PBX1)</p>
									<p class="ul-sub"><span>•</span>iAMP21 (slabša prognoza le v primeru zdravljenja s standardnimi shemami)</p>
								</td>
							</tr>
							<tr class="table">
								<td class="table tr">
									<p class="ul-sub"><span>•</span>Delecija ERG</p>
								</td>
								<td class="table tr">
									<p class="ul-sub"><span>•</span>delecija IKZF1</p>
									<p class="ul-sub"><span>•</span>mutacija v JAK2</p>
								</td>
							</tr>
							<tr class="table">
								<td class="table th-sub tr" colspan="2">
									<p class="tbl-fig_th">Zgodnji odziv na zdravljenje</p>
								</td>
							</tr>
							<tr class="table">
								<td class="table tr">
									<p class="ul-sub"><span>•</span>&lt;0,01 % minimalne preostale bolezni (MRD) po 7 dneh zdravljenja s prednizonom (določeno v periferni krvi) in po končani indukcijski fazi (določeno v kostnem mozgu)</p>
								</td>
								<td class="table tr">
									<p class="ul-sub"><span>•</span>&gt; 0,01 % minimalne preostale bolezni (MRD) v periferni krvi po 7 dneh zdravljenja s prednizonom in enim intratekalnim odmerkom metotreksata.</p>
								</td>
							</tr>
						</tbody>
					</table>
				</div>
			</div>
			<p>Za zdravljenje ALL se uporabljajo različne sheme, ki so jih razvile skupine strokovnjakov, kot so nemška skupina Berlin-Frankfurt-Münster Group (BFM)&#160;<span class="xref">(15)</span>, skupina bolnišnice St. Jude Children‘s Research Hospital (SJCRH)&#160;<span class="xref">(16)</span>, skupina inštituta Dana-Farber Cancer Institute ALL Consortium (DFC)&#160;<span class="xref">(17)</span>, skupina Children’s Oncology Group (COG)&#160;<span class="xref">(18)</span> in skandinavsko združenje Nordic Society of Paediatric Haematology and Oncology (NOPHO)&#160;<span class="xref">(19)</span>, vse pa vključujejo kemoterapijo, ki je razdeljena v tri faze zdravljenja:</p>
			<p class="ol"><span>1.</span>Faza uvodnega intenzivnega zdravljenja (indukcija). Cilj te faze je doseči popolno remisijo in običajno traja štiri do pet tednov. Zdravljenje temelji na kombinaciji treh ali štirih zdravilnih učinkovin, in sicer vinkristina, kortikosteroida (prednizon ali deksametazon) in L-asparaginaze z antraciklinom (doksorubicin ali daunorubicin) ali brez njega. Četrto ali peto zdravilno učinkovino (antraciklin in/ali ciklofosfamid) običajno prejmejo otroci, ki so razvrščeni v skupino (ALL) z visokim ali zelo visokim tveganjem&#160;<span class="xref">(20)</span>.</p>
			<p class="ol"><span>2.</span>Faza ponovnega intenzivnega zdravljenja (konsolidacija in reindukcija). Cilj konsolidacijske faze je uničenje preostalih (rezidualnih) levkemičnih celic, ki ostanejo po indukcijski fazi. Gre za intenzivno terapijo, pri kateri se uporabljajo podobne kombinacije zdravilnih učinkovin kot v prvi fazi, v režim zdravljenja pa so vključeni še metotreksat v visokih odmerkih v kombinaciji s 6-merkaptopurinom (6-MP), vinkristin in glukokortikoid. Bolniki 20–30 tednov neprekinjeno prejemajo tudi L-asparaginazo. Fazi konsolidacije običajno sledi še t. i. reindukcijska faza zdravljenja, v kateri bolniki prejmejo kemoterapijo, ki je po sestavi zelo podobna kot v fazi indukcije&#160;<span class="xref">(20)</span>.</p>
			<p class="ol"><span>3.</span>Vzdrževalna faza. Običajno traja dve leti ali več in temelji na dnevnem peroralnem jemanju 6-MP in tedenskem peroralnem jemanju metotreksata s periodičnimi odmerki vinkristina in deksametazona ali brez njiju&#160;<span class="xref">(20)</span>.</p>
			<p>Za preprečitev razširitve levkemičnih celic v centralnem živčnem sistemu (CŽS) poteka še preventivno zdravljenje CŽS, in sicer v obliki intratekalne in sistemske kemoterapije, včasih tudi obsevanja glave. Pri bolnikih z ALL z visokim tveganjem se izvaja tudi alogenična presaditev krvotvornih matičnih celic&#160;<span class="xref">(20,21)</span>.</p>
			<p>Zdravljenje otrok z ALL v Sloveniji je v obdobju 1967–1973 potekalo po protokolu, prirejenem po različnih shemah zdravljenja, v obdobju 1973–1983 pa v skladu s shemo, povzeto po Pediatric Oncology Group (POG). Nato so se od leta 1983 dalje uporabljale različne sheme, povzete po protokolih nemške skupine Berlin–Frankfurt-Münster (ALL-BFM 83, ALL- BFM 86, ALL- BFM 90, ALL- BFM 95, protokol študije ALL IC BFM 2002 in ALL BFM 2010)&#160;<span class="xref">(1,22)</span>.</p>
			<p>Kljub izjemnemu napredku v zadnjih desetletjih je zdravljenje ALL v nekaterih primerih še vedno neuspešno bodisi zaradi toksičnih stranskih učinkov, med katerimi so lahko tudi življenjsko ogrožajoči, bodisi zaradi neučinkovitosti uporabljenih zdravil, kar vodi v ponovitev bolezni&#160;<span class="xref">(20)</span>. Med najpomembnejše neželene učinke vinkristina uvrščamo hematološko toksičnost in nevrotoksičnost&#160;<span class="xref">(23)</span>, medtem ko so najpomembnejši neželeni učinki L-asparaginaze alergijske reakcije, vključno z anafilakso, motnje strjevanja krvi in pankreatitis&#160;<span class="xref">(24)</span>. Pri bolnikih, ki dalj časa jemljejo glukokortikoide, se lahko v levkemičnih celicah razvije rezistentnost na steroide, pojavljajo pa se tudi neželeni učinki, kot so pogoste okužbe ali sepsa, osteonekroza, diabetes in miopatija&#160;<span class="xref">(25)</span>. Pri zdravljenju z metotreksatom lahko pride do neželenih učinkov na prebavilih, okvare sluznice ali mukozitisa, hepatotoksičnosti, nefrotoksičnosti ali do zavore delovanja kostnega mozga in nevrotoksičnosti&#160;<span class="xref">(26)</span>. Pri uporabi 6-MP pa lahko pride do zavore delovanja kostnega mozga in hepatotoksičnosti, ki lahko v nekaterih primerih zahtevajo hospitalizacijo in prekinitev zdravljenja&#160;<span class="xref">(22,27)</span>. Poleg neželenih učinkov, ki se pojavljajo med samo terapijo, problem predstavljajo tudi dolgoročni toksični učinki kemoterapije, kot so kardiomiopatija, osteonekroza in sekundarni tumorji, ki se lahko pojavijo tudi več let po zaključenem zdravljenju&#160;<span class="xref">(28</span><span class="xref">,29)</span>.</p>
			<h1><span>4 </span>Farmakogenetski označevalci toksičnosti zdravljenja ALL</h1>
			<p>Zaradi omenjenih neželenih učinkov, ki se lahko pojavijo med zdravljenjem ALL, se je v zadnjih letih veliko študij posvetilo odkrivanju novih z zdravljenjem povezanih bioloških označevalcev, ki bi omogočili posamezniku prilagojen izbor in odmerjanje zdravil. Med temi so najbolje proučili farmakogenetske dejavnike, ki so povezani s toksičnostjo 6-merkaptopurina v vzdrževalni fazi zdravljenja ALL (opisani v poglavjih 4.1. in 4.2.), nekoliko manj pa farmakogenetski dejavniki, ki so povezani z zdravili, ki se uporabljajo v preostalih fazah zdravljenja (opisani v poglavju 4.3.).</p>
			<h2><span>4.1 </span>Tiopurin-S-metiltransferaza (TPMT) kot napovedni farmakogenetski označevalec toksičnosti 6-merkaptopurina v vzdrževalni fazi zdravljenja ALL</h2>
			<p>Ene prvih študij kandidatnih genov pri zdravljenju ALL so študije tiopurin-S- metiltransferaze (TPMT), ki sodi med najuspešnejše klinično uporabne farmakogenetske označevalce za prilagajanje odmerjanja 6-MP. Ta predstavlja osnovo dolgoročnega vzdrževalnega zdravljenja ALL, ki poleg azatioprina (AZA) in 6-tiogvanina (6-TG) sodi med tiopurinske učinkovine. Tiopurini so predzdravila, ki preko aktivnih presnovkov delujejo citotoksično in imunosupresivno. Zato se poleg zdravljenja ALL uporabljajo tudi pri nekaterih avtoimunskih boleznih, kot sta na primer Chronova bolezen in ulcerativni kolitis, in za preprečevanje zavrnitve organov po presaditvah&#160;<span class="xref">(30)</span>.</p>
			<p>Poglavitni mehanizem citotoksičnega delovanja tiopurinov je vgrajevanje 6-tiogvanozinov (6-TGN) v DNA. To sproži mehanizem popravljanja neujemanja, ki je neuspešen, kar vodi v prekinitev hčerinske verige DNA. V naslednji fazi celičnega cikla pride zaradi porušene strukture DNA do zaustavitve celičnega cikla in programirane celične smrti (apoptoze)&#160;<span class="xref">(31)</span>. Poleg tega lahko apoptozo 6-TGN sprožijo tudi neposredno preko mitohondrijske poti, pri čemer so v signalizacijski poti vpleteni proteini Rac1, Bcl-xL in NF-κB&#160;<span class="xref">(32)</span>. Kot potencialni mehanizem za doseganje imunosupresivnega učinka, ki pa po vsej verjetnosti manj prispeva k citotoksičnemu učinku, se v literaturi omenja tudi zaviranje <italic class="em">de novo </italic>sinteze purinskih nukleotidov (DNPS) zaradi nastanka 6-metiltioinozin-5&apos;-monofosfata (MeTIMP) pri presnovi tiopurinov&#160;<span class="xref">(33</span><span class="xref">)</span>.</p>
			<p>Presnova tiopurinov, ki je shematsko predstavljena na <span class="ref-fig">Slik</span><span class="ref-fig">i 1</span>, poteka po treh glavnih poteh. Fosforibozilacija s hipoksantin-gvanin fosforiboziltransferazo (HPRT) predstavlja aktivacijsko pot, pri čemer preko številnih vmesnih presnovkov, kot je na primer tioinozinmonofosfat (TIMP), vodi v sintezo aktivnih 6-TGN. Po drugi strani predstavljata oksidacija s ksantin oksidazo (XO) in S-metilacija s TPMT deaktivacijski poti tiopurinov&#160;<span class="xref">(45)</span>. Ker se XO izraža predvsem v jetrih in črevesju, je ta encim pomemben pri metabolizmu prvega prehoda, pri čemer se v neaktivno tiosečno kislino pretvori približno 84 % odmerka 6-MP. Kljub temu, da je XO polimorfen encim, zaradi česar obstajajo med posamezniki razlike v encimski aktivnosti, pa študije doslej še niso ugotovile njihovega pomembnega vpliva na izid zdravljenja ALL&#160;<span class="xref">(34</span><span class="xref">)</span>. Druga pot deaktiviranja tiopurinov, ki je poglavitna predvsem v krvotvornih tkivih, poteka preko <italic class="em">S</italic>-metilacije s TPMT, pri čemer nastane neaktivni 6-metilmerkaptopurin (6-MMP). V nasprotju z XO je variabilnost v encimski aktivnosti TPMT, ki je v veliki meri posledica prisotnosti polimorfizmov v genu <italic class="em">TPMT</italic>, poglavitni vzrok za različne odzive posameznikov na zdravljenje s 6-MP.</p>
			<div>
				<div id="_idContainer004" class="figure-wrapper">
					<p><img src="2851-web-resources/image/zdravvestn-2851-sl-01.png" alt="" /></p>
					<p class="caption"><bold class="blue">Slika </bold><bold class="blue">1:</bold> Poenostavljena shema presnove in mehanizma delovanja tiopurinov. </p>
					<p class="legend">Rdeče obrobljeni so aktivni presnovki z opisom mehanizma delovanja, vijolično obrobljeni so neaktivni presnovki. 6-MP: 6-metilmerkaptopurin; 6-MeMP: 6-metilmerkaptopurin; 6-MeTG: 6- metiltiogvanin; 6-TG: 6-tiogvanin; AZA: azatioprin; DNPS: <italic class="em-light">de novo</italic> sinteza purinov; dTGTP: deoksitiogvanozin trifosfat; GMPS: gvanozin monofosfat sintaza; HPRT: hipoksantin:gvanin fosforiboziltransferaza; IMPDH: inozin monofosfat dehidrogenaza; ITPA: inozin trifosfat dehidrogenaza; MeTGMP: metiltiogvanozin monofosfat;  MeTIMP: metiltioinozin monofosfat; TGMP: tiogvanozin monofosfat; TIMP: tioinozin monofosfat; TITP: tioinozin trifosfat; TK: tiosečna kislina; TXMP: tioksantozin monofosfat; XO: ksantin oksidaza; TPMT: tiopurin S- metiltransferaza</p>
				</div>
			</div>
			<p>Tiopurin S-metiltransferaza (TPMT; EC 2.1.1.67) je citosolni encim, ki se uvršča v družino od S-adenozilmetionina odvisnih metiltransferaz. Čeprav je njegova vloga pri presnovi tiopurinov dobro ovrednotena, pa njegova endogena vloga in endogeni substrat še vedno nista poznana. Encimska aktivnost TPMT se med posamezniki precej razlikuje. Porazdelitev aktivnosti v kavkaški populaciji je trimodalna, pri čemer 89–94 % posameznikov izkazuje visoko oziroma normalno, 6–11 % posameznikov srednjo in 0,3 % posameznikov nizko encimsko aktivnost&#160;<span class="xref">(35)</span>. Poglavitni vzrok za znižanje aktivnosti pripisujemo prisotnosti polimorfizmov v genu <italic class="em">TPMT</italic>. Do sedaj je bilo odkritih že 42 polimorfizmov&#160;<span class="xref">(36)</span>, najpogostejši in klinično najbolj pomembni polimorfizmi, ki so odgovorni za zmanjšano aktivnost TPMT, pa so predvsem TPMT*3A (rs1142345 in rs1800460), TPMT*3C (rs1142345), in TPMT*2 (rs1800462)&#160;<span class="xref">(37</span><span class="xref">)</span>. Zaradi zmanjšane aktivnosti TPMT pride do povečanega nastajanja aktivnih presnovkov, ti pa lahko v primeru prekomernega kopičenja v zdravih celicah povzročijo hude neželene učinke, med katerimi je najpogostejša zavora delovanja kostnega mozga. Da bi se izognili hudim neželenim učinkom, je zato odmerek 6-MP priporočljivo prej prilagoditi. Konzorcij za implementacijo farmakogenomike v klinično prakso (Clinical Pharmacogenomics Implementation Consortium, CPIC) v svojih smernicah priporoča, naj se pri bolnikih z enim variantnim alelom TPMT odmerek zmanjša na 30–70 % standardnega odmerka 6-MP, pri bolnikih z dvema variantnima aleloma TPMT pa kar za 90 % standardnega odmerka&#160;<span class="xref">(38)</span>. Določanje polimorfizmov v genu <italic class="em">TPMT</italic> pred uvedbo zdravljenja s 6-MP sicer predstavlja hiter, enostaven in cenovno ugoden test, vendar številne študije ugotavljajo, da pri določenem številu bolnikov zgolj iz genotipa ne moremo predvideti encimske aktivnosti TPMT in odziva na zdravljenje&#160;<span class="xref">(39-41)</span>. Poleg genotipa <italic class="em">TPMT </italic>na encimsko aktivnost namreč vplivajo tudi nekateri drugi dejavniki, med katerimi je tudi S-adenozilmetionin (SAM) – kofaktor TPMT in metilni donor v številnih reakcijah metilacije. V več študijah smo pokazali, da višje koncentracije SAM korelirajo z višjimi aktivnostmi TPMT in sicer zaradi posttranslacijske stabilizacije encima&#160;<span class="xref">(42-44)</span>. Preko vpliva na koncentracijo SAM lahko tako vplivajo tudi številni drugi polimorfizmi, ki se nahajajo v genih metioninskega ali folatnega cikla, ki so predstavljeni na <span class="ref-fig">Slik</span><span class="ref-fig">i 2</span>.</p>
			<div>
				<div id="_idContainer006" class="figure-wrapper">
					<p><img src="2851-web-resources/image/zdravvestn-2851-sl-02.png" alt="" /></p>
					<p class="caption"><bold class="blue">Slika 2:</bold> Shema folatnega in metioninskega cikla. </p>
					<p class="legend">B12: vitamin B12; oks-B12: oksidirana oblika vitamina B12; BHMT: betain-homocistein metiltransferaza; DHFR: dihidrofolat reduktaza; DHF: dihidrofolat; FOLH1: folat hidrolaza; Fol-MG: folat monoglutamat; Fol-PG: folat poliglutamat; GNMT: glicin N-metiltransferaza; Me-B12: metiliran vitamin B12; MAT: metionin adenoziltransferaza; MTHFD1: metilentetrahidrofolat dehidrogenaza 1; MTHFR: 5,10-metilentetrahidrofolat reduktaza, MTR: metionin sintaza; MTRR: metionin sintaza reduktaza; SAM: S-adenozil metionin; SAH: S-adenozil homocistein; TYMS: timidilat sintaza; SHMT: serin hidroksimetiltransferaza; THF: tetrahidrofolat.</p>
				</div>
			</div>
			<p>SAM namreč nastaja iz metionina v metioninskem ciklu, po prenosu metilne skupine se pretvori v S-adenozil homocistein (SAH), ta pa naprej v homocistein. Homocistein nato vstopi v pot transsulfuracije ali se pretvori nazaj v metionin, pri čemer je substrat v reakciji 5-metiltetrahidrofolat (5-metil-THF). Ta nastaja v reakciji, ki jo katalizira 5,10- metilentetrahidrofolat reduktaza (MTHFR), eden najpomembnejših encimov folatnega cikla (<span class="ref-fig">Slik</span><span class="ref-fig">a 2</span>). Polimorfizmi v genu <italic class="em">MTHFR</italic>, ki vplivajo na encimsko aktivnost tako preko vpliva na koncentracijo 5-metil-THF in SAM, zato lahko vplivajo na aktivnost TPMT in toksičnost 6-MP. V retrospektivni študiji pri pediatričnih bolnikih z ALL v Sloveniji smo pokazali, da prisotnost vsaj enega variantnega alela <italic class="em">MTHFR </italic>677C &gt; T (rs1801133) in/ali 1298A &gt; C (rs1801131) sočasno s prisotnim variantnim alelom <italic class="em">TPMT</italic>*3A ali <italic class="em">TPMT*3C </italic>prispeva k povečani toksičnosti vzdrževalnega zdravljenja&#160;<span class="xref">(45</span><span class="xref">)</span>. Z neželenimi učinki med vzdrževalnim zdravljenjem sta bila povezana še dva polimorfizma v genih, povezanih s folatnim oziroma metioninskim ciklom, in sicer polimorfizma rs61886492 v genu <italic class="em">FOLH1&#160;</italic><span class="xref">(46)</span> in rs10948059 v genu <italic class="em">GNMT&#160;</italic><span class="xref">(47)</span>. Gen <italic class="em">FOLH1 </italic>kodira encim folat hidrolazo, ki je udeležen v folatnem ciklu, medtem ko <italic class="em">GNMT</italic> kodira encim glicin-N-metiltransferazo, ključni encim pri vzdrževanju ravnotežja metilacije v celici in pomemben regulator znotrajcelične koncentracije S-adenozilmetionina&#160;<span class="xref">(48)</span>.</p>
			<h2><span>4.2 </span>Drugi farmakogenetski dejavniki, povezani s toksičnostjo v vzdrževalnem zdravljenju ALL</h2>
			<p>V zadnjih letih je bilo objavljenih več študij, ki kažejo, da so s toksičnostjo vzdrževalnega zdravljenja povezani tudi nekateri polimorfizmi v genu za nudiks hidrolazo 15 (<italic class="em">NUDT15</italic>)<italic class="em">. </italic>NUDT15 je nukleozid difosfataza, ki celice varuje pred oksidativnimi poškodbami DNA z razgrajevanjem oksidiranih purinskih nukleozid trifosfatov. Zaradi strukturne podobnosti lahko NUDT15 razgrajuje tudi deoksi-tiogvanozin trifosfat, ki je aktivni metabolit 6-MP. V primeru, da ima posameznik, ki prejema 6-MP, v genu <italic class="em">NUDT15 </italic>polimorfizem, ki zmanjša encimsko aktivnost, lahko to vodi do prevelikega kopičenja aktivnih presnovkov in s tem do čezmerne toksičnosti zdravila. Do sedaj je bilo opisanih 7 polimorfizmov, ki so povezani z nižjo encimsko aktivnostjo NUDT15 in toksičnostjo tiopurinov, med katerimi pa je najpomembnejši polimorfizem c.415C &gt; T (rs116855232), ki je bil opisan v več neodvisnih študijah. Pokazano je bilo, da imajo posamezniki z variantnim alelom T večje tveganje za pojav neželenih učinkov zaradi zavore kostnega mozga v primerjavi s posamezniki z alelom divjega tipa C&#160;<span class="xref">(49-51)</span>. Dokazi o povezanosti polimorfizmov v genu <italic class="em">NUDT15 </italic>so številni, vendar pa so bili razen enega do sedaj vsi opisani le v azijskih in hispanskih populacijah&#160;<span class="xref">(</span><span class="xref">52)</span>, zato je njihov vpliv in pomen v ostalih populacijah precej manjši.</p>
			<p>S toksičnostjo vzdrževalnega zdravljenja so v nekaterih študijah povezovali tudi polimorfizme v genih <italic class="em">PACSIN2 </italic>in <italic class="em">ITPA</italic>. <italic class="em">PACSIN2 </italic>kodira substrat protein kinaze C in kazein kinaze v nevronih 2 (PACSIN2), ki med drugim sodeluje v procesih endocitoze, organizaciji membrane in membranskem prenosu in dinamiki aktinskega citoskeleta. Polimorfizem rs2413739 se je kot kandidatni dejavnik z vplivom na aktivnost TPMT pokazal v asociacijski študiji na celotnem genomu, ki je bila izvedena v vzorcih celičnih linij Hapmap in potrjena v skupini 286 pediatričnih bolnikov z ALL. Pri bolnikih s prisotnima dvema variantnima aleloma <italic class="em">PACSIN2 </italic>rs2413739 so izmerili nižje aktivnosti TPMT, poleg tega so imeli ti bolniki večje tveganje za pojav gastrointestinalne toksičnosti&#160;<span class="xref">(53)</span>. V retrospektivni študiji, ki je vključevala skupino pediatričnih bolnikov z ALL v Sloveniji, so imeli bolniki z genotipom <italic class="em">TPMT </italic>divjega tipa in z dvema variantnima aleloma <italic class="em">PACSIN2 </italic>rs2413739 večje tveganje za pojav hematološke toksičnosti v primerjavi z bolniki brez variantnega alela ali samo enim&#160;<span class="xref">(47)</span>.</p>
			<p><italic class="em">ITPA </italic>kodira encim inozin trifosfatazo, ki katalizira hidrolizo inozin trifosfata (ITP) do inozin monofosfata (IMP) in na ta način preprečuje kopičenje škodljivih nukleotidov v celici. ITPA sodeluje tudi v metabolizmu 6-MP, v katerem katalizira pretvorbo tioinozin trifosfata (TITP) v tioinozin monofosfat (TIMP), kot je prikazano na <span class="ref-fig">Slik</span><span class="ref-fig">i 1</span>. Najpogosteje proučevana polimorfizma, ki zmanjšata aktivnost encima ITPA, sta 94C &gt; A (rs1127354) in IVS2 + 21A &gt; C (rs7270101). Prisotnost prvega so tako v nekaterih študijah povezovali z večjo pojavnostjo febrilne nevtropenije, predvsem pri bolnikih, ki so imeli zdravljenje prilagojeno na genotip <italic class="em">TPMT</italic>&#160;<span class="xref">(54)</span> in z večjim tveganjem za hepatotoksičnost&#160;<span class="xref">(55)</span>. Prisotnost vsaj enega nefunkcionalnega alela (94C &gt; A in/ali IVS2 + 21A &gt; C) je bila v študiji, ki je vključevala pediatrične bolnike z ALL v Sloveniji, povezana z daljšim preživetjem brez dogodka oziroma manjšim tveganjem za pojav zgodnjega relapsa&#160;<span class="xref">(56)</span>.</p>
			<h2><span>4.3 </span>Farmakogenetski dejavniki, povezani s toksičnimi učinki v ostalih fazah zdravljenja ALL</h2>
			<p>V zadnjih letih so obširno proučevali tudi farmakogenetske dejavnike, povezane s toksičnostjo in učinkovitostjo metotreksata, ki se v visokih odmerkih uporablja v konsolidacijski fazi zdravljenja otroške ALL. V študijah kandidatnih genov so proučevali predvsem pogoste polimorfizme v genih za encime, povezane s folatnim ciklom, kot so MTHFR, metionin sintaza reduktaza (MTRR), timidilat sintaza (TYMS), dihidrofolat reduktaza (DHFR), metilentetrahidrofolat dehidrogenaza (MTHFD1) in serin hidroksimetiltransferaza (SHMT1)&#160;<span class="xref">(57-60)</span>. Med temi sta bila gotovo najbolj proučevana polimorfizma <italic class="em">MTHFR </italic>677C &gt; T (rs1801133) in 1298A &gt; C (rs1801131), ki sta povezana z znižano encimsko aktivnostjo in za katera so nekatere študije pokazale povezanost s hematološko toksičnostjo, preživetjem ali izpostavljenostjo zdravilu, medtem ko druge te povezave niso potrdile&#160;<span class="xref">(</span><span class="xref">61,62)</span>. Poleg genov folatnega cikla so številne študije proučevale tudi vpliv polimorfizmov v genih, ki bi lahko vplivali na farmakokinetiko metotreksata. V asociacijski študiji na celotnem genomu, ki so jo izvedli Trevino in sodelavci, so prvič identificirali nekatere pogoste polimorfizme v genu za organski anionski prenašalec SLCO1B<italic class="em">, </italic>ki so bili povezani z očistkom metotreksata in gastrointestinalno toksičnostjo&#160;<span class="xref">(63)</span>. SLCO1B1 sodeluje pri prenosu metotreksata iz krvi v hepatocite, polimorfizmi v genu pa so bili povezani tako z zvečano kot zmanjšano funkcijo prenašalca&#160;<span class="xref">(64)</span>. Očistek metotreksata in posledično učinkovitost in toksičnost zdravljenja so v nekaterih študijah povezovali tudi s polimorfizmi v genih, ki kodirajo druge prenašalce in sicer <italic class="em">ABCB1, </italic>za katerega obstaja več dokazov&#160;<span class="xref">(65-67)</span>, ter <italic class="em">ABCC2, ABCC3 in</italic><italic class="em"> ABCC4</italic>, za katere so o povezavi z očistkom in toksičnostjo metotreksata poročali le v posameznih študijah&#160;<span class="xref">(67-69)</span>. Tu omenjeni in nekateri ostali polimorfizmi, ki so bili povezani s toksičnostjo in učinkovitostjo metotreksata v konsolidacijski fazi zdravljenja ALL so našteti tudi v <span class="ref-table">Tabel</span><span class="ref-table">i 2</span>, obširneje pa opisani tudi v drugih preglednih člankih&#160;<span class="xref">(61,70)</span>.</p>
			<p>Farmakogenetski označevalci, ki so povezani s toksičnostjo preostalih učinkovin, ki se uporabljajo za zdravljenje ALL, so zaenkrat še slabše raziskani. V posameznih študijah so ugotavljali, da imajo posamezniki, ki nosijo alel HLA-DRB*07:01, večje tveganje za pojav preobčutljivostne reakcije pri zdravljenju z L-asparaginazo, ki se pri ALL uporablja tako v indukcijski kot v konsolidacijski fazi&#160;<span class="xref">(71)</span>. Z večjim tveganjem za preobčutljivost so v nekaterih študijah povezovali tudi več polimorfizmov v genu <italic class="em">GRIA1</italic>, ki kodira za podenoto receptorja AMPA, tetramernega ionotropnega transmembranskega glutamatnega receptorja, ki se nahaja v centralnem živčnem sistemu&#160;<span class="xref">(72)</span>. Z neodzivnostjo na glukokortikoide, ki se uporabljajo v konsolidacijski fazi zdravljenja ALL, so bili povezani posamezni polimorfizmi v genu za prenašalec ABCB1, ki so bili povezani s povečanim izražanjem le-tega, medtem ko so bili polimorfizmi v genih <italic class="em">TYMS, VDR </italic><italic class="em">Fok1, SERPINE1 </italic>in <italic class="em">ACP1 </italic>povezani z večjim tveganjem za pojav osteonekroze&#160;<span class="xref">(73-75)</span>. Ti in nekateri drugi geni, katerih polimorfizmi so bili povezani s toksičnostjo in učinkovitostjo zdravil za ALL, so našteti v <span class="ref-table">Tabel</span><span class="ref-table">i 2</span>.</p>
			<div>
				<div id="_idContainer007" class="table-wrapper">
					<p class="caption"><bold class="blue">Tabela 2:</bold> Geni, povezani s toksičnostjo zdravilnih učinkovin v terapiji ALL. Našteti so geni, katerih polimorfizmi so glede na podatkovno zbirko PharmGKB&#160;<span class="xref">(76)</span> potencialni označevalci toksičnosti pri zdravljenju otroške ALL. Za posamezni gen je navedena tudi stopnja dokazov glede na klasifikacijo PharmGKB.</p>
					<table id="table002" class="table">
						<colgroup>
							<col />
							<col />
						</colgroup>
						<thead>
							<tr class="table">
								<td class="table th">
									<p class="tbl-fig_th">Učinkovina in gen</p>
								</td>
								<td class="table th">
									<p class="tbl-fig_th">Stopnja dokazov*</p>
								</td>
							</tr>
						</thead>
						<tbody>
							<tr class="table">
								<td class="table th-sub tr" colspan="2">
									<p class="tbl-fig_th">6-merkaptopurin (6-MP)</p>
								</td>
							</tr>
							<tr class="table">
								<td class="table tr">
									<p><italic class="em">TPMT</italic></p>
								</td>
								<td class="table tr">
									<p class="right">1A</p>
								</td>
							</tr>
							<tr class="table">
								<td class="table tr">
									<p><italic class="em">NUDT15</italic></p>
								</td>
								<td class="table tr">
									<p class="right">1B</p>
								</td>
							</tr>
							<tr class="table">
								<td class="table tr">
									<p><italic class="em">MTHFR; GNMT; </italic><italic class="em">FOLH1; ITPA; PACSIN2</italic></p>
								</td>
								<td class="table tr">
									<p class="right">3</p>
								</td>
							</tr>
							<tr class="table">
								<td class="table th-sub tr" colspan="2">
									<p class="tbl-fig_th">Metotreksat</p>
								</td>
							</tr>
							<tr class="table">
								<td class="table tr">
									<p><italic class="em">ABCB1; SLCO1B1</italic></p>
								</td>
								<td class="table tr">
									<p class="right">2A</p>
								</td>
							</tr>
							<tr class="table">
								<td class="table tr">
									<p><italic class="em">MTRR</italic></p>
								</td>
								<td class="table tr">
									<p class="right">2B</p>
								</td>
							</tr>
							<tr class="table">
								<td class="table tr">
									<p><italic class="em">GSTP1; </italic><italic class="em">ABCC2; ABCC3; ABCC4; DHFR; GGH; ARID5B; MTHFR; ITPA; TYMS; SHMT1; </italic><italic class="em">MTHFD1; CCND1; NALCN</italic></p>
								</td>
								<td class="table tr">
									<p class="right">3</p>
								</td>
							</tr>
							<tr class="table">
								<td class="table th-sub tr" colspan="2">
									<p class="tbl-fig_th">Asparaginaza</p>
								</td>
							</tr>
							<tr class="table">
								<td class="table tr">
									<p><italic class="em">GRIA1; HLA-DRB1; SOD2; PNPLA3; </italic><italic class="em">CPA2; NFATC2</italic></p>
								</td>
								<td class="table tr">
									<p class="right">3</p>
								</td>
							</tr>
							<tr class="table">
								<td class="table th-sub tr" colspan="2">
									<p class="tbl-fig_th">Vinkristin</p>
								</td>
							</tr>
							<tr class="table">
								<td class="table tr">
									<p><italic class="em">CEP72</italic></p>
								</td>
								<td class="table tr">
									<p class="right">2B</p>
								</td>
							</tr>
							<tr class="table">
								<td class="table tr">
									<p><italic class="em">ABCB1</italic></p>
								</td>
								<td class="table tr">
									<p class="right">3</p>
								</td>
							</tr>
							<tr class="table">
								<td class="table th-sub tr" colspan="2">
									<p class="tbl-fig_th">Glukokortikoidi (deksametazon)</p>
								</td>
							</tr>
							<tr class="table">
								<td class="table tr">
									<p><italic class="em">SERPINE1; TYMS; VDR FokI; ACP1; CNTNAP2</italic></p>
								</td>
								<td class="table tr">
									<p class="right">3</p>
								</td>
							</tr>
						</tbody>
					</table>
					<p class="legend">*Klasifikacija stopnje dokazov: (1A) Za kombinacijo polimorfizmov v genu in učinkovine obstajajo klinične smernice Združenja za implementacijo farmakogenetike v klinično prakso (CPIC) ali posameznih združenj zdravniške stroke. (1B) Za kombinacijo polimorfizmov v genu in učinkovine obstajajo številni trdni dokazi o povezanosti s toksičnostjo ali z učinkovitostjo, ki so bili prikazani v več neodvisnih študijah. (2A) Kombinacija polimorfizma v genu in učinkovine sodi med zelo pomembne farmakogene, za katere je poznan njihov funkcionalni pomen. (2B) Za kombinacijo polimorfizma in učinkovine obstajajo srednje trdni dokazi o povezanosti s toksičnostjo ali z učinkovitostjo. Povezava je prikazana v več kot eni študiji, vendar pa lahko obstajajo tudi študije, ki povezave ne potrjujejo, ali pa je vpliv polimorfizma majhen. (3) Povezanost kombinacije polimorfizma in učinkovine s toksičnostjo ali učinkovitostjo je prikazana v eni pomembni, a še ne ponovljeni študiji, ali pa so dokazi o povezanosti iz različnih študij nekonsistentni.</p>
				</div>
			</div>
			<h1><span>5 </span>Zaključek</h1>
			<p>Sodobni pristopi v medicini so usmerjeni v posamezniku prilagojeno zdravljenje, ki lahko, v primerjavi s tradicionalnim pristopom, omogoči bolj učinkovito in varno uporabo zdravil, zmanjša stranske učinke in zagotavlja stroškovno učinkovito farmacevtsko oskrbo. Tak pristop je osnovan na selektivnih in občutljivih bioloških označevalcih, zato je njihovo proučevanje postalo osrednji element tako v procesu razvoja zdravil kot v obdobju po pridobitvi dovoljenja za promet z zdravilom&#160;<span class="xref">(77)</span>.</p>
			<p>Eden prvih napovednih farmakogenetskih označevalcev, ki je bil uspešno uveden v klinično prakso, je genotip <italic class="em">TPMT</italic>, ki se uporablja za prilagoditev odmerka 6-MP pri otrocih z ALL. Kot potencialne farmakogenetske označevalce za napoved toksičnosti 6-MP smo v naših študijah identificirali tudi polimorfizme v genu <italic class="em">MTHFR </italic>in <italic class="em">PACSIN2</italic>, vendar pa se le-ti zaradi pomanjkanja zadostnega števila ponovitvenih študij trenutno še ne uporabljajo v klinični praksi. V Sloveniji lahko zdravniki za bolnike, ki se zdravijo s tiopurini, naročijo določitev genotipov <italic class="em">TPMT </italic>in <italic class="em">MTHFR</italic> kakor tudi meritve koncentracij metabolitov 6-MP/AZA v krvi v Laboratoriju za molekularno diagnostiko, ki deluje v okviru Fakultete za farmacijo Univerze v Ljubljani.</p>
		</article>
	</body>
</html>
