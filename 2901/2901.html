<!DOCTYPE html>
<html xmlns="http://www.w3.org/1999/xhtml">
	<head>
		<meta charset="utf-8" />
		<title>2901</title>
	</head>
	<body id="x2901" lang="sl-SI">
		<sidebar id="_idContainer000" class="meta-wrapper">
			<p class="slug"><bold class="strong">@publisher.id:</bold> 2901</p>
			<p class="slug"><bold class="strong">@primary-language</bold><bold class="strong">:</bold> <span class="primary-language">sl</span>, en</p>
			<p class="slug"><bold class="strong">@discipline-en:</bold> Microbiology and immunology, Stomatology, Neurobiology, Oncology, Human reproduction, Cardiovascular system, <span class="discipline-en">Metabolic&#160;and&#160;hormonal&#160;disorders</span>, Public&#160;health (occupational medicine), Psychiatry</p>
			<p class="slug"><bold class="strong">@discipline-sl:</bold> Mikrobiologija in imunologija, Stomatologija, Nevrobiologija, Onkologija, Reprodukcija človeka, Srce in ožilje, <span class="discipline-sl">Metabolne&#160;in&#160;hormonske&#160;motnje</span>, Javno&#160;zdravstvo&#160;(varstvo pri delu), Psihiatrija</p>
			<p class="slug"><bold class="strong">@article-type-en:</bold> Editorial, Original scientific article, Review article, Short scientific article, <span class="article-type-en">Professional article</span></p>
			<p class="slug"><bold class="strong">@article-type-sl:</bold> Uvodnik, Izvirni znanstveni članek, Pregledni znanstveni članek, Klinični primer, <span class="article-type-sl">Strokovni članek</span></p>
			<p class="slug"><bold class="strong">@running-header:</bold> <span class="running-header">Opredelitev stopnje nujnosti pri napotitvi tirološkega bolnika k specialistu</span></p>
			<p class="slug"><bold class="strong">@reference-sl:</bold> <span class="reference-sl">Zdrav Vestn | november – december 2019 | Letnik 88</span></p>
			<p class="slug"><bold class="strong">@reference-en:</bold> <span class="reference-en">Zdrav Vestn | November – December 2019 | Volume 88</span></p>
		</sidebar>
		<sidebar id="_idContainer001" class="meta-wrapper">
			<p class="aff lang-sl"><span class="ref-aff">1</span> Klinika za nuklearno medicino, Univerzitetni klinični center Ljubljana, Ljubljana, Slovenija</p>
			<p class="aff lang-sl"><span class="ref-aff">2</span> Medicinska fakulteta, Univerza v Ljubljani, Ljubljana, Slovenija</p>
			<p class="aff lang-sl"><span class="ref-aff">3</span> Oddelek za nuklearno medicino, Univerzitetni klinični center Maribor, Maribor, Slovenija</p>
			<p class="aff lang-sl"><span class="ref-aff">4</span> Oddelek medicinskih služb, Dejavnost nuklearne medicine, Splošna bolnišnica Izola, Izola, Slovenija</p>
			<p class="aff lang-sl"><span class="ref-aff">5</span> Oddelek za endokrinologijo in nuklearno medicino, Splošna bolnišnica dr. Franca Derganca, Nova Gorica, Nova Gorica, Slovenija</p>
			<p class="aff lang-en"><span class="ref-aff">1</span> Department of Nuclear Medicine, University Medical Centre Ljubljana, Ljubljana, Slovenia</p>
			<p class="aff lang-en"><span class="ref-aff">2</span> Faculty of Medicine, University of Ljubljana, Ljubljana, Slovenia</p>
			<p class="aff lang-en"><span class="ref-aff">3</span> Department of Nuclear Medicine, University Medical Centre Maribor, Maribor, Slovenia</p>
			<p class="aff lang-en"><span class="ref-aff">4</span> Division of Medical Services, Nuclear Medicine Unit, Izola General Hospital, Izola, Slovenia</p>
			<p class="aff lang-en"><span class="ref-aff">5</span> Department of endocrinology and nuclear medicine, General Hospital dr. Franc Derganc, Nova Gorica, Nova Gorica, Slovenia</p>
			<p class="label">Korespondenca/Correspondence:</p>
			<p class="correspondence">Simona Gaberšček, e:&#160;simona.gaberscek@kclj.si</p>
			<p class="label">Ključne besede:</p>
			<p class="keywords lang-sl">hipertiroza; hipotiroza; boleča ščitnica; nodus v ščitnici; nosečnost</p>
			<p class="label">Key words:</p>
			<p class="keywords lang-en">hyperthyroidism; hypothyroidism; painful thyroid gland; thyroid nodule; pregnancy</p>
			<p class="history">Prispelo: 26. 11. 2018 Sprejeto: 25. 4. 2019</p>
		</sidebar>
		<article>
			<h1 class="title lang-sl">Opredelitev stopnje nujnosti pri napotitvi tirološkega bolnika k specialistu</h1>
			<h1 class="title lang-en" lang="en-US">Definition of urgency levels at the referral of a thyroid patient to a specialist</h1>
			<p class="author" lang="en-US"><span class="given-name">Simona</span> <span class="surname">Gaberšček</span>,<sup class="sup">1,2</sup> <span class="given-name">Katica</span> <span class="surname">Bajuk Studen</span>,<sup class="sup">1</sup> <span class="given-name">Nataša</span> <span class="surname">Bedernjak Bajuk</span>,<sup class="sup">1</sup> <span class="given-name">Martin</span> <span class="surname">Glogovšek</span>,<sup class="sup">3</sup> <span class="given-name">Nives</span> <span class="surname">Jugovac</span>,<sup class="sup">4</sup> <span class="given-name">Danijela</span> <span class="surname">Krković</span>,<sup class="sup">3</sup> <span class="given-name">Mojca</span> <span class="surname">Mir</span>,<sup class="sup">5</sup> <span class="given-name">Edvard</span> <span class="surname">Pirnat</span>,<sup class="sup">1</sup> <span class="given-name">Rajko</span> <span class="surname">Svilar</span>,<sup class="sup">5</sup> <span class="given-name">Katja</span> <span class="surname">Zaletel</span><sup class="sup">1</sup></p>
			<h1 class="abs">Izvleček</h1>
			<p class="abs">Namen prispevka je razjasnitev dilem pri napotitvi bolnika s sumom na bolezen ščitnice k tirologu. Zaradi omejitev zdravstvenega sistema pomoč pri specialistu ni vedno dosegljiva takoj. Stopnje nujnosti, opredeljene v »Pravilniku o naročanju in upravljanju čakalnih seznamov ter najdaljših dopustnih čakalnih dobah«, naj bi omogočale bolnikom, da dobijo pomoč takrat, ko jo potrebujejo. Sistem <italic class="em">eNaročanja</italic> z <italic class="em">eNapotnico</italic> zahteva razvrščanje napotnic glede na stopnjo nujnosti. Menimo, da mora to zahtevno strokovno opravilo izvajati zdravnik specialist, ne pa drugo medicinsko osebje ali administrativni kader. Ustrezno razvrščanje napotnic je možno samo, če je informacij na napotnici dovolj, sicer jo je treba dopolniti. Stopnje nujnosti pri bolnikih z motnjo v delovanju ščitnice ne opredelimo samo na podlagi laboratorijskih izvidov, čeprav so ti zelo pomembni in morajo biti navedeni na napotnici. Pomagamo si tudi z drugimi informacijami o bolniku, kot so na primer starost, pridružene bolezni, zdravila, ki jih bolnik prejema, morebitna nosečnost ali postopek oploditve z biomedicinsko pomočjo. Pri bolniku s sumom na golšo oziroma nodus v ščitnici so zelo pomembne informacije o klinični oceni velikosti ščitnice, prisotnost morebitnih sumljivih bezgavk na vratu in izvidi opravljenih slikovnih preiskav. Čeprav so ščitnične bolezni zelo pogoste in ne morejo vsi bolniki dobiti pomoči specialista takoj, pa lahko pravilno izpolnjena ter natančno razvrščena <italic class="em">eNapotnica</italic> zagotovi ustrezen rok obravnave večini bolnikov.</p>
			<h1 class="abs">Abstract</h1>
			<p class="abs">The aim of our article is to clarify dilemmas occurring at the referral of patients with the suspicion of thyroid disorder to a thyroid specialist. Due to the limitations of health care system, not every patient may get help from the specialist immediately. Levels of urgency that are listed in the »Rules on the referral of patients, the management of waiting lists, and the maximum permissible waiting times« should enable patients to get help when it is needed. Within the eReferral system with the eReferral document, patients are classified according to the level of urgency. In our opinion, this demanding professional task should be performed by a relevant specialist and not by other medical staff or administrative workers. Only a sufficient amount of information stated in the eReferral document makes proper classification of patients possible. Otherwise, the eReferral document should be supplemented accordingly. In a patient with the suspicion of thyroid dysfunction, the level of urgency is not determined on the basis of laboratory results alone, although they are very important and should be referenced in the referral document. Other valuable items of information are patient’s age, accompanying diseases, any already prescribed medication, possible pregnancy or assisted reproductive technology procedures. In a patient with the suspicion of goiter or thyroid nodule, valuable information is the clinical estimation of thyroid size, the presence of suspicious neck lymph nodes, and the results of performed imaging examinations. Thyroid diseases are very frequent, and therefore not every patient can get help from the specialist immediately. However, correctly filled as well as accurately classified eReferral documents may provide an adequate treatment appointment for the majority of patients.</p>
			<p class="cite-as"><bold class="strong">Citirajte kot/</bold><bold class="strong">Cite as:</bold> Gaberšček S, Bajuk Studen K, Bedernjak Bajuk N, Glogovšek M, Jugovac N, Krković D, Mir M, Pirnat E, Svilar R, Zaletel K. [Definition of urgency levels at the referral of a thyroid patient to a specialist]. Zdrav Vestn. 2019;88(11–12):607–15.</p>
			<p class="doi"><bold class="strong">DOI:</bold> 10.6016/ZdravVestn.2901</p>
			<h1><span>1 </span>Uvod</h1>
			<p>V zadnjih desetletjih je napredek znanja na vseh področjih medicine skokovit. Velika količina informacij zahteva specializacije za posamezna področja. V tem kompleksnem sistemu se izbrani zdravniki družinske medicine trudijo svojim bolnikom zagotoviti ustrezno pomoč takrat, ko jo potrebujejo. Del tega procesa je tudi napotitev k drugim specialistom, ki pa zaradi omejitev zdravstvenega sistema niso vedno dosegljivi takoj. V prispevku želimo razjasniti dileme, ki se lahko pojavijo pri napotitvi bolnika s sumom na bolezen ščitnice k specialistu interne ali nuklearne medicine, ki se ukvarja z boleznimi ščitnice (v nadaljevanju tirolog).</p>
			<h2><span>1.1 </span>Priprava napotnice</h2>
			<p>V Republiki Sloveniji je bilo v letu 2017 uvedemo <italic class="em">eNaročanje</italic> z <italic class="em">eNapotnico</italic>. V začetku leta 2018 je bil sprejet nov <italic class="em">»Pravilnik o naročanju</italic><italic class="em"> in upravljanju čakalnih seznamov ter najdaljših dopustnih čakalnih dobah«</italic>&#160;<span class="xref">(</span><span class="xref">1)</span>, ki poleg doslej veljavnih stopenj nujnosti obravnave − nujno (obravnava pri specialistu v 24 urah po izstavitvi napotnice), hitro (do 3 mesece), redno (do 6 mesecev po izstavitvi napotnice) − uvaja še kategorijo zelo hitro (obravnava v 14 dneh). Osnovni pogoj za ustrezno razvrščanje bolnikov v čakalne sezname je ustrezno izpolnjena <italic class="em">eNapotnica</italic>. Vsebovati mora pravilno vrsto zdravstvene storitve (VZS), pooblastila za obravnavo pri specialistu, stopnjo nujnosti, delovno diagnozo oziroma natančno definiran klinični problem. Zelo koristni so podatki o pridruženih boleznih, zlasti srčno-žilnih, onkoloških, drugih avtoimunskih, o metaboličnih motnjah, o morebitni nosečnosti, poporodnem obdobju, postopkih oploditve z biomedicinsko pomočjo. Potrebno je navesti pomembne ugotovitve kliničnega pregleda, zlasti klinično oceno velikosti ščitnice, morebitno prisotnost povečanih bezgavk na vratu in izvide opravljenih slikovnih preiskav. Pri sumu na moteno delovanje ščitnice je treba navesti laboratorijski izvid serumske koncentracije tirotropina (TSH), prostega tiroksina (pT<sub class="sub">4</sub>) in prostega trijodtironina (pT<sub class="sub">3</sub>). Zelo pomemben je podatek o zdravilih, ki jih bolnik že prejema, zlasti o zdravilih, ki vplivajo na velikost ali delovanje ščitnice (amiodaron, litij, sunitinib …), o zdravilih, ki lahko spremenijo klinično sliko (zaviralci receptorjev beta pri hipertirozi) in o zdravilih, ki zavirajo strjevanje krvi.</p>
			<h2><span>1.2 </span>Razvrščanje napotnic</h2>
			<p>Menimo, da razvrščanja napotnic glede na stopnjo nujnosti ne more opravljati drugo medicinsko osebje ali celo administrativni kader, ampak mora to zahtevno strokovno opravilo izvajati specialist, v tem primeru tirolog. Najprej mora tirolog ugotoviti, ali je informacij na napotnici dovolj, da lahko oceni predlagano stopnjo nujnosti. Če je napotnica pomanjkljivo ali neustrezno izpolnjena, jo lahko zavrne ali zahteva njeno dopolnitev. Če je podatkov na napotnici dovolj, pa lahko tirolog (upoštevaje navedene podatke in/ali triažni pregled bolnika) tudi spremeni stopnjo nujnosti. Pogosto se lahko šele po opravljenem specialističnem pregledu zanesljivo opredeli stopnja nujnosti.</p>
			<p>V nadaljevanju bomo natančneje predstavili najpogostejše razloge za napotitev k tirologu in informacije, ki jih tirolog pri posameznih kliničnih stanjih potrebuje za določitev roka pregleda. Pri tem ne more vedno upoštevati administrativno določenih stopenj nujnosti.</p>
			<h1><span>2 </span>Hipertiroza</h1>
			<h2><span>2.1 </span>Uvod</h2>
			<p>Hipertiroza je sindrom, ki nastane zaradi zvečane serumske koncentracije prostih ščitničnih hormonov in odziva tkiv na njihovo delovanje&#160;<span class="xref">(2)</span>. Najpogostejši bolezni, ki povzročata hipertirozo v našem okolju, sta bazedovka (avtoimunska hipertiroza) in avtonomno tkivo v ščitnici&#160;<span class="xref">(3</span><span class="xref">)</span>.</p>
			<p>Hipertiroza pa je lahko tudi posledica čezmernega vnosa joda (amiodaron, rentgenska kontrastna sredstva, ki vsebujejo jod), lahko se pojavi v poteku Hashimotovega tiroiditisa, subakutnega tiroiditisa in poporodnega tiroiditisa. Zelo redko povzroči hipertirozo čezmerna koncentracija substanc, podobnih TSH, kot je humani horijev gonadotropin (<italic class="em">angl.</italic><italic class="em"> </italic>human chorionic gonadotropin, hCG), katerega koncentracija je zvišana v začetnem obdobju nosečnosti, pa tudi pri bolnikih s horiokarcinomom ali teratomom. Iatrogena hipertiroza je posledica prevelikega odmerka levotiroksina (L-T4) pri bolnikih, zdravljenih zaradi hipotiroze. Redko je hipertiroza posledica adenoma hipofize, ki izloča TSH.</p>
			<p>Klinična slika je odvisna od izraženosti, hitrosti nastanka in trajanja hipertiroze, od starosti bolnika, pridruženih bolezni in zdravil, ki jih prejema. Pri manifestni hipertirozi najdemo v laboratorijskih izvidih nizko ali popolnoma nemerljivo serumsko koncentracijo TSH, zvišano koncentracijo pT<sub class="sub">4</sub> in zvišano koncentracijo pT<sub class="sub">3</sub>. Izjema je TSH-adenom hipofize, pri katerem so zvišane tako vrednosti prostih ščitničnih hormonov kot TSH. Pri subklinični hipertirozi je vrednost TSH znižana, pT<sub class="sub">4</sub> in pT<sub class="sub">3</sub> pa sta v zgornjem območju normalnih vrednosti.</p>
			<h2><span>2.2 </span>Opredelitev stopnje nujnosti pri napotitvi</h2>
			<p>Hipertiroza − tako manifestna kot subklinična − poveča tveganje za pojav motenj srčnega ritma in umrljivost ter bistveno poslabša zdravstveno stanje bolnika&#160;<span class="xref">(4)</span>. Pravočasno prepoznavanje in zdravljenje bolezni, ki povzročajo hipertirozo, je zato nujno za ohranjanje zdravja. Za ustrezno opredelitev stopnje nujnosti pri bolniku s sumom na hipertirozo je treba določiti serumsko koncentracijo TSH, pT<sub class="sub">4</sub> in pT<sub class="sub">3</sub> in te vrednosti navesti na <italic class="em">eNapotnici</italic>.</p>
			<p>Naše strokovno stališče je, da mora bolnik opraviti pregled pri tirologu:</p>
			<p class="ul"><span>•</span>pri klinično izraženi (manifestni) hipertirozi (TSH popolnoma zavrt, zvišana pT<sub class="sub">4</sub> in pT<sub class="sub">3</sub>) isti dan ali najkasneje nekaj dni po izstavitvi napotnice;</p>
			<p class="ul"><span>•</span>pri subklinični (latentni) hipertirozi (TSH &lt; 0,1 mE/l, normalna pT<sub class="sub">4</sub> in pT<sub class="sub">3</sub>, upoštevaje ostale dejavnike oz. pridružene bolezni) najkasneje dva tedna po izstavitvi napotnice;</p>
			<p class="ul"><span>•</span>pri subklinični (latentni) hipertirozi (TSH &gt; 0,1 mE/l, normalna pT<sub class="sub">4</sub> in pT<sub class="sub">3</sub>, upoštevaje ostale dejavnike oz. pridružene bolezni) do tri mesece po izstavitvi napotnice.</p>
			<h1><span>3 </span>Hipotiroza</h1>
			<h2><span>3.1 </span>Uvod</h2>
			<p>Prevalenca hipotiroze je visoka, med 4 % in 9,5 %, pogostejša je pri ženskah in s starostjo narašča&#160;<span class="xref">(5,6)</span>. Najpogostejši vzrok je Hashimotov tiroiditis, ki ga v Sloveniji na novo ugotovimo pri 3200−3400 prebivalcih letno, ob opredelitvi bolezni pa je približno 40 % bolnikov hipotirotičnih&#160;<span class="xref">(3)</span>. Med pogostejše vzroke hipotiroze sodijo zdravljenje z radioaktivnim jodom, poporodni tiroiditis in tiroidektomija. Redkeje hipotirozo povzročijo čezmeren vnos joda, nekatera zdravila ali obsevanje območja vratu, zelo redki vzroki hipotiroze pa so sekundarna hipotiroza, kongenitalna hipotiroza ali hipotiroza zaradi pomanjkanja joda, ki je v našem okolju lahko odraz uživanja presne neslane prehrane&#160;<span class="xref">(7)</span>.</p>
			<p>Pri diagnostični opredelitvi suma na hipotirozo ima ključno vlogo laboratorijska meritev koncentracije ščitničnih hormonov. Kakovostna interpretacija laboratorijskega izvida lahko temelji le na dobrem poznavanju značilnosti in slabosti uporabljene laboratorijske metode. Na rezultat laboratorijske analize namreč vplivajo številni dejavniki, ki poleg morebitne ščitnične bolezni vključujejo nosečnost, pridružene bolezni, učinkovanje različnih zdravil, čas odvzema vzorca, prevoz vzorca, shranjevanje vzorca … Priporočeni čas odvzema krvi je med 10. in 16. uro, ko je koncentracija TSH najnižja in najbolj stabilna. Ob zgodnejši uri odvzema pa je lahko koncentracija TSH nad zgornjo referenčno mejo tudi pri posameznikih z zdravo ščitnico. Zdravila vplivajo na sintezo, učinkovanje in metabolizem ščitničnih hormonov, pa tudi na uravnavanje osi hipotalamus-hipofiza-ščitnica ter na avtoimunske mehanizme. Zdravila, ki lahko spremenijo rezultate laboratorijske analize ščitničnih hormonov ali povzročijo ščitnično bolezen, so amiodaron, glukokortikoidi, biološka zdravila, propranolol, antidepresivi, litij, sulpirid, spironolakton, diuretiki, metformin in druga&#160;<span class="xref">(8)</span>.</p>
			<p>O subklinični ali latentni hipotirozi govorimo, kadar je koncentracija TSH zvišana ob normalni koncentraciji prostih ščitničnih hormonov. Pri klinični ali manifestni hipotirozi je koncentracija TSH zvišana ob znižani koncentraciji prostih ščitničnih hormonov. Za sekundarno hipotirozo pa je značilna znižana koncentracija prostih ščitničnih hormonov ob znižani ali nizko normalni koncentraciji TSH. Simptomi in znaki hipotiroze so običajno nespecifični, zato jih težko prepoznamo.</p>
			<h2><span>3.2 </span>Opredelitev stopnje nujnosti pri napotitvi</h2>
			<p>Hipotiroza poveča tveganje za dislipidemijo, aterosklerozo, koronarno bolezen in druge žilne zaplete, izid neprepoznane in nezdravljene hipotiroze pa je lahko hipotirotična koma, ki ima več kot 50-odstotno smrtnost&#160;<span class="xref">(7)</span>. Hipotiroza v nosečnosti lahko povzroči moten razvoj ploda in resne zaplete za zdravje matere, pri otroku pa je povezana z moteno rastjo in razvojem. Pri bolniku s sumom na hipotirozo je treba določiti serumsko koncentracijo TSH, pT<sub class="sub">4</sub> in pT<sub class="sub">3</sub>. Poleg teh vrednosti mora <italic class="em">eNapotnica</italic> vsebovati še podatke o pridruženih boleznih in stanjih ter o zdravilih, ki jih bolnik prejema.</p>
			<p>Naše strokovno stališče je, da mora bolnik opraviti pregled pri tirologu:</p>
			<p class="ul"><span>•</span>pri hipotirozi s TSH ≥ 20,0 mE/L najkasneje v 1 tednu oziroma nujno v primeru nosečnosti ali ob grozeči hipotirotični komi;</p>
			<p class="ul"><span>•</span>pri hipotirozi s TSH ≥ 10,0 mE/L in &lt; 20,0 mE/L najkasneje v 1 mesecu oziroma nujno v primeru nosečnosti;</p>
			<p class="ul"><span>•</span>pri hipotirozi s TSH &lt; 10,0 mE/l najkasneje v 6 mesecih, najkasneje v 3 mesecih ob prisotnosti pridruženih bolezni oziroma nujno v primeru nosečnosti.</p>
			<h1><span>4 </span>Boleča ščitnica</h1>
			<h2><span>4.1 </span>Uvod</h2>
			<p>Pri bolečinah na vratu moramo z natančno anamnezo, inspekcijo in palpacijo opredeliti mesto bolečnosti. Ščitnica se s požiranjem premika, zato lahko s kliničnim pregledom ugotovimo, ali je vzrok za bolečino v ščitnici ali v kakšni drugi strukturi na vratu. Najpogostejša vzroka za bolečo ščitnico sta subakutni tiroiditis in krvavitev v ščitnico&#160;<span class="xref">(9)</span>. Redkejši vzroki so radiacijski tiroiditis, hitro rastoči karcinom ščitnice in akutni tiroiditis.</p>
			<p><italic class="em">Subakutni tiroiditis </italic>ponavadi poteka z bolečino na vratu in s povišano telesno temperaturo. Pojavi se lahko po virusni okužbi zgornjih dihal. Običajno je ščitnica boleča že na dotik, bolečina pa se poslabša ob požiranju, kašlju ali premikanju glave, izžareva v uho, spodnjo čeljust in se lahko seli po ščitnici. Bolečino lahko napačno pripišemo zobobolu, faringitisu ali otitisu. Ščitnica je lahko vidno povečana, na dotik trda in boleča, vratne bezgavke pa niso povečane. V laboratorijskih izvidih izstopa močno zvišana sedimentacija eritrocitov, levkociti so normalni ali blago zvišani, diferencialna krvna slika je normalna. Zaradi vnetja se iz poškodovanih ščitničnih foliklov v kri sproščajo uskladiščeni ščitnični hormoni, zato imajo lahko bolniki tudi hipertirozo, ki je ponavadi blaga&#160;<span class="xref">(10</span><span class="xref">)</span>.</p>
			<p><italic class="em">Pri krvavitvi v </italic>ščitnico<italic class="em"> </italic>pride ponavadi do nenadne bolečine v predelu ščitnice, bolniki pa lahko opazijo novonastalo oteklino. Po nekaj dnevih bolečina običajno izzveni. Laboratorijski izvidi so običajno v mejah normale. Na otip je oteklina čvrsta, zmerno boleča, premakljiva ob požiranju&#160;<span class="xref">(9)</span>.</p>
			<p><italic class="em">Radiacijski tiroiditis </italic>nastopi nekaj dni po zdravljenju z radiojodom pri približno 10 % bolnikov. Ščitnica se zmerno poveča, bolniki navajajo blago bolečino in tiščanje v predelu ščitnice, laboratorijski izvidi so pri blažjih oblikah v mejah normale. Bolečina po nekaj dneh izzveni&#160;<span class="xref">(9)</span>.</p>
			<p><italic class="em">Hitro rastoči ščitnični karcinom </italic>– ponavadi gre za anaplastični karcinom − je izredno redek in se običajno pojavi pri starejših od 50 let ter ima zelo slabo napoved izida. Raste zelo hitro, zato razteza ščitnično ovojnico in povzroča bolečine v predelu ščitnice. Na otip je ščitnica zelo trda&#160;<span class="xref">(11)</span>.</p>
			<p><italic class="em">Akutni tiroiditis </italic>je bakterijsko vnetje ščitnice. Je zelo redka bolezen. Pogosteje se pojavlja pri otrocih z embriološkimi fistulami na vratu in pri imunokomprimitiranih bolnikih. Poteka z visoko telesno temperaturo, ščitnica je na dotik boleča, povečana, koža nad njo je pordela. Bolniki imajo levkocitozo s pomikom v levo ter povišano raven C-reaktivnega proteina (CRP)&#160;<span class="xref">(9)</span>.</p>
			<h2><span>4.2 </span>Opredelitev stopnje nujnosti pri napotitvi</h2>
			<p>Ko napotujemo k tirologu bolnika z bolečo ščitnico, mora <italic class="em">eNapotnica</italic> poleg ostalih, že prej navedenih podatkov, vsebovati tudi informacijo o bolečini. Napotni zdravnik naj opiše klinični problem (simptome in znake), laboratorijske preiskave pa pred napotitvijo niso potrebne. Bolnika z bolečo ščitnico tirolog pregleda še isti dan, če je možno, sicer pa najkasneje v nekaj dneh.</p>
			<h1><span>5 </span>Nodus v ščitnici</h1>
			<h2><span>5.1 </span>Uvod</h2>
			<p>Nodusi v ščitnici so omejene spremembe v ščitnici, ki jih z metodami slikovne diagnostike ločimo od priležnega ščitničnega tkiva. Incidentalomi so tisti nodusi v ščitnici, ki so bili slučajno ugotovljeni s slikovno diagnostiko, izvedeno v druge namene&#160;<span class="xref">(12)</span>. Če je nodusov v ščitnici več, govorimo o nodozni golši.</p>
			<p>Nodusi v ščitnici so pogosti, na avtopsijah jih npr. ugotavljajo pri 65 % populacije, pogosteje pri ženskah kot pri moških, s palpacijo pa jih ugotovimo pri 2–6 % ljudi&#160;<span class="xref">(13)</span>. S sodobnimi slikovnimi preiskavami v zadnjih letih odkrivamo noduse v ščitnici vse bolj pogosto. Nodusi v ščitnici so pogosti, rak pa je redek. Približno 5–10 % nodusov je malignih. V Sloveniji odkrijemo letno približno 2.000 novih bolnikov z nodusi v ščitnici&#160;<span class="xref">(</span><span class="xref">14)</span>. Po podatkih Registra raka za Slovenijo je opazovana letna incidenčna stopnja raka ščitnice za obdobje 2006–2015 11,7 na 100.000 prebivalcev za ženske in 3,2 na 100.000 prebivalcev za moške. Letno odkrijemo v Sloveniji približno 200 novih bolnikov z rakom ščitnice&#160;<span class="xref">(15)</span>.</p>
			<p>Bolniki z nodusom v ščitnici lahko opazijo oteklino na vratu sami ali pa jo opazi nekdo drug. Včasih imajo občutek tujka ali tiščanja v vratu. Večji nodusi lahko zaradi pritiska na sapnik povzročijo dispnejo, občutek dušenja, kašelj ali celo stridor. Zelo velika golša lahko povzroči sindrom zgornje votle vene. Redko so bolniki hripavi zaradi pritiska na povratni živec grla.</p>
			<p>Vse noduse v ščitnici, tudi incidentalome, mora diagnostično obravnavati tirolog.</p>
			<h2><span>5.2 </span>Opredelitev stopnje nujnosti pri napotitvi</h2>
			<p>Pri bolniku z nodusom v ščitnici naj <italic class="em">eNapotnica</italic> poleg podatkov, navedenih v odstavku »Priprava napotnice«, vsebuje še naslednje informacije:</p>
			<p class="ul"><span>•</span>koliko časa je nodus v ščitnici znan;</p>
			<p class="ul"><span>•</span>ali je bil nodus ugotovljen na otip/ultrazvočno/z drugo metodo;</p>
			<p class="ul"><span>•</span>oceno velikosti nodusa in morebitnih bezgavk na vratu (na otip/ultrazvočno/z drugo metodo);</p>
			<p class="ul"><span>•</span>oceno hitrosti rasti nodusa;</p>
			<p class="ul"><span>•</span>simptome in znake, ki jih nodus povzroča;</p>
			<p class="ul"><span>•</span>serumsko koncentracijo TSH (če je na voljo, ni pa obvezna).</p>
			<p>Takojšnjo obravnavo potrebuje bolnik, ki mu nodus povzroča dihalno stisko oziroma stridor. Optimalna obravnava takšnega bolnika poteka v urgentni ambulanti s sodelovanjem urgentnega zdravnika in tirologa.</p>
			<p>Bolnik, ki ima zaradi nodusa bolečino v ščitnici, potrebuje obravnavo še isti dan, če je le možno, sicer pa v nekaj dneh po izstavitvi napotnice.</p>
			<p>Pri sumu na raka v ščitnici (na otip ali ultrazvočno sumljiv nodus, hitro rastoč nodus, na otip ali ultrazvočno ugotovljene sumljive bezgavke na vratu, hripavost, povišana serumska raven kalcitonina, žariščno zvečana metabolna aktivnost v področju nodusa, ugotovljena s pozitronsko emisijsko tomografijo) mora biti bolnik obravnavan v 14 dneh.</p>
			<p>Bolnik z na novo ugotovljenim nodusom v ščitnici, ki je &gt; 1 cm in nima sumljivih značilnosti ali bolnik z že znanim nodusom v ščitnici, ki je bil že opredeljen kot benigen, sedaj pa počasi raste, mora biti pregledan v treh mesecih.</p>
			<p>Bolnik z incidentalomom v ščitnici velikosti &lt; 1 cm brez sumljivih značilnosti in z normalnim delovanjem ščitnice mora biti obravnavan v šestih mesecih.</p>
			<h1><span>6 </span>Nosečnost</h1>
			<h2><span>6.1 </span>Uvod</h2>
			<p>Nosečnost predstavlja za ščitnico neke vrste obremenitveno testiranje. Sinteza ščitničnih hormonov se mora namreč povečati za 25−50 % zaradi 2,5-krat višje koncentracije transportne beljakovine globulina, ki veže tiroksin (<italic class="em">angl.</italic><italic class="em"> </italic>thyroxine-binding globulin, TBG). Koncentracija TBG pa se poveča zaradi zvišane koncentracije estrogena. Delovanje ščitničnih celic med nosečnostjo dodatno stimulira hCG, ki je strukturno podoben TSH&#160;<span class="xref">(16)</span>. V začetku nosečnosti je lahko zato koncentracija TSH nekoliko nižja in koncentracija pT<sub class="sub">4</sub> in/ali pT<sub class="sub">3</sub> nekoliko višja kot pri nenoseči populaciji. Navišjo vrednost doseže hCG v 10. tednu nosečnosti, nato pa prične upadati. Padcu koncentracije hCG sledi porast koncentracije TSH. Večina strokovnjakov se strinja, da bi bilo zaželeno za nosečnost uporabljati laboratoriju lastne in za trimesečje specifične normalne vrednosti za TSH ter ščitnične hormone. Če teh vrednosti ni na voljo, priporočajo med 7. in 12. tednom nosečnosti znižati spodnjo mejo TSH za 0,4 mE/L, zgornjo mejo pa za 0,5 mE/L&#160;<span class="xref">(17)</span>. Normalna raven ščitničnih hormonov pri materi je zelo pomembna za razvoj ploda, zlasti v prvi polovici nosečnosti, ko plodova ščitnica še ne tvori hormonov&#160;<span class="xref">(18)</span>. Ustrezen vnos joda pa postane bolj pomemben v drugi polovici nosečnosti, ko prične delovati plodova ščitnica. Nosečnice z zdravo ščitnico morajo biti zato predvsem pozorne na primeren vnos joda, kar dosežejo z uporabo ustrezno jodirane soli.</p>
			<h2><span>6.2 </span>Opredelitev stopnje nujnosti pri napotitvi</h2>
			<p>Ko napotujemo k tirologu nosečnico s sumom na bolezen ščitnice, mora <italic class="em">eNapotnica</italic> poleg ostalih, že prej navedenih podatkov, vsebovati tudi informacijo o nosečnosti. Tirolog bo nosečnico pregledal še isti dan, če je možno, sicer pa najkasneje v nekaj dneh (<span class="ref-table">Tabel</span><span class="ref-table">a 1</span>).</p>
			<div>
				<div id="_idContainer002" class="table-wrapper">
					<p class="caption"><bold class="blue">Tabela 1:</bold> Opredelitev stopnje nujnosti pri napotitvi k tirologu.</p>
					<table id="table001" class="table">
						<colgroup>
							<col />
							<col />
						</colgroup>
						<thead>
							<tr class="table">
								<td class="table th">
									<p class="tbl-fig_th">Stopnja nujnosti</p>
								</td>
								<td class="table th">
									<p class="tbl-fig_th">Bolezensko stanje</p>
								</td>
							</tr>
						</thead>
						<tbody>
							<tr class="table">
								<td class="table tr">
									<p>Nujno</p>
									<p>(v 24 urah ali nekaj dneh)</p>
								</td>
								<td class="table tr">
									<p class="ul"><span>•</span>Manifestna hipertiroza (zavrt TSH, zvišana pT<sub class="sub">4</sub> in pT<sub class="sub">3</sub>).</p>
									<p class="ul"><span>•</span>Manifestna hipotiroza (zvišan TSH, znižana pT<sub class="sub">4</sub> in pT<sub class="sub">3</sub>).</p>
									<p class="ul"><span>•</span>Boleča ščitnica.</p>
									<p class="ul"><span>•</span>Nodus/golša, ki povzroča dihalno stisko oziroma stridor.</p>
									<p class="ul"><span>•</span>Nosečnica s sumom na bolezen ščitnice.</p>
								</td>
							</tr>
							<tr class="table">
								<td class="table tr">
									<p>Zelo hitro</p>
									<p>(v 14 dneh)</p>
								</td>
								<td class="table tr">
									<p class="ul"><span>•</span>Subklinična hipertiroza (TSH &lt; 0,1 mE/l, normalna pT<sub class="sub">4</sub> in pT<sub class="sub">3</sub>, upoštevaje ostale dejavnike oz. pridružene bolezni).</p>
									<p class="ul"><span>•</span>Subklinična hipotiroza (zvišan TSH, normalna pT<sub class="sub">4</sub> in pT<sub class="sub">3</sub>, upoštevaje ostale dejavnike oz. pridružene bolezni).</p>
									<p class="ul"><span>•</span>Sum na raka v ščitnici (palpatorno ali ultrazvočno sumljiv nodus, hitro rastoč nodus, palpatorno ali ultrazvočno ugotovljene sumljive bezgavke na vratu, hripavost, povišana serumska raven kalcitonina, žariščno zvečana metabolna aktivnost v področju nodusa, ugotovljena s pozitronsko emisijsko tomografijo).</p>
								</td>
							</tr>
							<tr class="table">
								<td class="table tr">
									<p>Hitro</p>
									<p>(v roku 3 mesecev)</p>
								</td>
								<td class="table tr">
									<p class="ul"><span>•</span>Subklinična hipertiroza (TSH &gt; 0,1 mE/l, normalna pT<sub class="sub">4</sub> in pT<sub class="sub">3</sub>, upoštevaje ostale dejavnike oz. pridružene bolezni).</p>
									<p class="ul"><span>•</span>Subklinična hipotiroza (zvišan TSH, normalna pT<sub class="sub">4</sub> in pT<sub class="sub">3</sub>, upoštevaje ostale dejavnike oz. pridružene bolezni).</p>
									<p class="ul"><span>•</span>Na novo ugotovljen nodus v ščitnici, ki je &gt; 1 cm in nima sumljivih značilnosti.</p>
									<p class="ul"><span>•</span>Že znan nodus v ščitnici, ki je bil že opredeljen kot benigen, sedaj pa počasi raste.</p>
								</td>
							</tr>
							<tr class="table">
								<td class="table tr">
									<p>Redno</p>
									<p>(v roku 6 mesecev)</p>
								</td>
								<td class="table tr">
									<p class="ul"><span>•</span>Subklinična hipotiroza (zvišan TSH, normalna pT<sub class="sub">4</sub> in pT<sub class="sub">3</sub>, brez ostalih dejavnikov oz. pridruženih bolezni).</p>
									<p class="ul"><span>•</span>Incidentalom v ščitnici velikosti &lt; 1 cm brez sumljivih značilnosti in z normalnim delovanjem ščitnice.</p>
								</td>
							</tr>
						</tbody>
					</table>
				</div>
			</div>
			<p>Nosečnice s subklinično ali manifestno hipertirozo potrebujejo zaradi morebitnih škodljivih posledic hipertiroze na mater in otroka čimprejšnji pregled pri tirologu (isti dan ali najkasneje v nekaj dneh). Bolnice, ki so se že pred zanositvijo zdravile s tirostatikom zaradi hipertiroze v sklopu bazedovke, potrebujejo po potrditvi nosečnosti čimprejšnji pregled pri tirologu (najkasneje v nekaj dneh), ker je treba tirostatik zamenjati, pogosto pa celo ukiniti.</p>
			<p>Nosečnice z manifestno hipotirozo potrebujejo zaradi morebitnih škodljivih posledic hipotiroze za mater in otroka čimprejšnji pregled pri tirologu (isti dan ali najkasneje v nekaj dneh). Nosečnice z diagnostično še neopredeljeno subklinično hipotirozo potrebujejo pregled pri tirologu v nekaj dneh.</p>
			<p>Nosečnice z znanim evtirotičnim Hashimotovim tiroiditisom ali z znano že zdravljeno hipotirozo ne potrebujejo napotitve k tirologu, ampak meritev serumske koncentracije TSH pri izbranem zdravniku družinske medicine in po potrebi (če je koncentracija TSH zunaj območja, specifičnega za obdobje nosečnosti) telefonski posvet s tirologom. Izjema so nosečnice z zdravljeno hipotirozo po zdravljenju z radiojodom zaradi bazedovke, ki potrebujejo pregled pri tirologu v enem do dveh tednih zaradi preverjanja koncentracije protiteles proti receptorju za TSH (antiTSH-R). Redki so primeri, ko bolnice hipotirozo (večinoma samoiniciativno) zdravijo s kombinacijo L-T4 in liotironina (L-T3). Zdravljenje z L-T3 ni primerno za nosečnice&#160;<span class="xref">(19)</span>, zato potrebujejo čimprejšnji pregled pri tirologu zaradi ureditve zdravljenja.</p>
			<h1><span>7 </span>Zaključek</h1>
			<p>Bolezni ščitnice so pogoste, zdravstveni sistem pa ne omogoča, da bi vsi bolniki s sumom na bolezen ščitnice opravili pregled pri tirologu takoj. Izbrani zdravnik družinske medicine lahko s pravilnim izpolnjevanjem <italic class="em">eNapotnice</italic>, tirolog pa z natančnim razvrščanjem <italic class="em">eNapotnice</italic> zagotovita ustrezen rok obravnave večini bolnikov.</p>
		</article>
	</body>
</html>
