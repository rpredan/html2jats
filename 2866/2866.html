<!DOCTYPE html>
<html xmlns="http://www.w3.org/1999/xhtml">
	<head>
		<meta charset="utf-8" />
		<title>2866</title>
	</head>
	<body id="x2866" lang="sl-SI">
		<sidebar id="_idContainer000" class="meta-wrapper">
			<p class="slug"><bold class="strong">@publisher.id:</bold> 2866</p>
			<p class="slug"><bold class="strong">@primary-language</bold><bold class="strong">:</bold> <span class="primary-language">sl</span>, en</p>
			<p class="slug"><bold class="strong">@discipline-en:</bold> Microbiology and immunology, Stomatology, Neurobiology, Oncology, Human reproduction, Cardiovascular system, Metabolic&#160;and&#160;hormonal&#160;disorders, Public&#160;health (occupational medicine), <span class="discipline-en">Psychiatry</span></p>
			<p class="slug"><bold class="strong">@discipline-sl:</bold> Mikrobiologija in imunologija, Stomatologija, Nevrobiologija, Onkologija, Reprodukcija človeka, Srce in ožilje, Metabolne&#160;in&#160;hormonske&#160;motnje, Javno&#160;zdravstvo&#160;(varstvo pri delu), <span class="discipline-sl">Psihiatrija</span></p>
			<p class="slug"><bold class="strong">@article-type-en:</bold> Editorial, <span class="article-type-en">Original scientific article</span>, Review article, Short scientific article, Professional article</p>
			<p class="slug"><bold class="strong">@article-type-sl:</bold> Uvodnik, <span class="article-type-sl">Izvirni znanstveni članek</span>, Pregledni znanstveni članek, Klinični primer, Strokovni članek</p>
			<p class="slug"><bold class="strong">@running-header:</bold> <span class="running-header">Strah pred gibanjem in sprejemanje bolečine</span></p>
			<p class="slug"><bold class="strong">@reference-sl:</bold> <span class="reference-sl">Zdrav Vestn | julij – avgust 2019 | Letnik 88</span></p>
			<p class="slug"><bold class="strong">@reference-en:</bold> <span class="reference-en">Zdrav Vestn | July – August 2019 | Volume 88</span></p>
		</sidebar>
		<sidebar id="_idContainer001" class="meta-wrapper">
			<p class="aff lang-sl">Univerzitetni rehabilitacijski inštitut Republike Slovenije - Soča, Ljubljana, Slovenija</p>
			<p class="aff lang-en">University Rehabilitation Institute Republic of Slovenia, Ljubljana, Slovenia</p>
			<p class="label">Korespondenca/Correspondence:</p>
			<p class="correspondence">Katja Zupančič, e:&#160;katja.zupancic@ir-rs.si</p>
			<p class="label">Ključne besede:</p>
			<p class="keywords lang-sl"> kronična razširjena bolečina; depresija; strah pred gibanjem; sprejemanje </p>
			<p class="label">Key words:</p>
			<p class="keywords lang-en">chronic widespread pain; depression; fear of movement; acceptance</p>
			<p class="history">Prispelo: 4. 9. 2018 Sprejeto: 3. 3. 2019</p>
		</sidebar>
		<article>
			<h1 class="title lang-sl">Strah pred gibanjem in sprejemanje bolečine v povezavi z depresivnostjo pri osebah s kronično razširjeno bolečino</h1>
			<h1 class="title lang-en" lang="en-US">Fear of movement and acceptance of pain in association with depression in persons with chronic widespread pain</h1>
			<p class="author" lang="en-US"><span class="given-name">Katja</span> <span class="surname">Zupančič</span>, <span class="given-name">Črtomir</span> <span class="surname">Bitenc</span></p>
			<h1 class="abs">Izvleček</h1>
			<p class="abs"><bold class="strong">Izhodišče:</bold> Pri osebah s kronično razširjeno bolečino je pogosto prisotna depresivna simptomatika, ki lahko še dodatno poslabša kakovost njihovega življenja. Namen raziskave je bil preučiti strah pred gibanjem, pripravljenost na doživljanje bolečine in vključenost v dejavnosti glede na prisotnost depresivne simptomatike.</p>
			<p class="abs"><bold class="strong">Metode:</bold> V raziskavo je bilo vključenih 215 oseb, ki so bile med oktobrom 2016 in aprilom 2018 pregledane v ambulanti za rehabilitacijo oseb s kronično nerakavo bolečino na URI – Soča. V okviru pregleda so reševale Beckov vprašalnik depresivnosti (BDI-II), Lestvico strahu pred gibanjem Tampa (TSK) in Vprašalnik sprejemanja kronične bolečine (CPAQ).</p>
			<p class="abs"><bold class="strong">Rezultati:</bold> Multivariatna analiza variance je pokazala, da se osebe s kronično bolečino in depresivno simptomatiko razlikujejo od tistih brez depresije v strahu pred gibanjem, v pripravljenosti na doživljanje bolečine in vključenosti v dejavnosti. Pri depresivnih osebah je bil strah pred gibanjem večji, pripravljenost na doživljanje bolečine in vključenost v dejavnosti pa manjša kot pri osebah brez depresije. </p>
			<p class="abs"><bold class="strong">Zaključek:</bold> Zaradi pogostosti depresivne simptomatike pri osebah s kronično bolečino ter njenim vplivom na več področij delovanja je ustrezna obravnava razpoloženjskih težav ključnega pomena.</p>
			<h1 class="abs">Abstract</h1>
			<p class="abs"><bold class="strong">Background:</bold> In persons with chronic widespread pain, symptoms of depression are common; consequently, their quality of life can decrease. The purpose of this study was to investigate the fear of movement, pain willingness and activity engagement in relation with depression.</p>
			<p class="abs"><bold class="strong">Methods:</bold> The study included 215 participants who were examined at the outpatient clinic for persons with chronic non-malignant pain at the University Rehabilitation Institute between October 2016 and April 2018. All of them completed Beck Depression Inventory (BDI-II), Tampa Scale of Kinesiophobia (TSK) and Chronic Pain Acceptance Questionnaire (CPAQ).</p>
			<p class="abs"><bold class="strong">Results:</bold> Multivariate analysis of variance showed differences between depressed and nondepressed persons with chronic pain in the fear of movement, pain willingness and activity engagement. Compared to the nondepressed, depressed persons had a higher fear of movement and lower pain willingness and activity engagement.</p>
			<p class="abs"><bold class="strong">Conclusion:</bold> Due to the high prevalence of depression in persons with chronic pain and its influence on various aspects of their life, appropriate treatment of mood disorders is essential.</p>
			<p class="cite-as"><bold class="strong">Citirajte kot/</bold><bold class="strong">Cite as:</bold> Zupančič K, Bitenc Č. [Fear of movement and acceptance of pain in association with depression in persons with chronic widespread pain]. Zdrav Vestn. 2019;88(7–8):339–48.</p>
			<p class="doi"><bold class="strong">DOI:</bold> 10.6016/ZdravVestn.2866</p>
			<h1><span>1 </span>Uvod</h1>
			<p>Sindrom kronične razširjene bolečine je pojavna oblika kronične bolečine, ki ni rakavega izvora ter je prisotna najmanj tri mesece&#160;<span class="xref">(1)</span>. Prevalenca sindroma v populaciji je okoli 10 %, pri čemer je pogostejši pri ženskah in pri osebah, starejših od 40 let. Bolečini so pridruženi še drugi simptomi, kot so utrujenost, težave s spanjem in koncentracijo, tesnoba in depresivno razpoloženje&#160;<span class="xref">(</span><span class="xref">2)</span>.</p>
			<p>Pri obravnavi kronične bolečine se uporablja biopsihosocialni model, ki opredeljuje bolezen kot dinamično in recipročno interakcijo med biološkimi, psihološkimi in socialno-kulturnimi dejavniki, ki vplivajo na posameznikov odziv na bolečino&#160;<span class="xref">(3)</span>. S tega razloga se priporoča, da ocenjevanje oseb s kronično bolečino zajema tako različne vidike doživljanja bolečine kot tudi njihovo telesno in psihološko delovanje&#160;<span class="xref">(4,5)</span>.</p>
			<p>Pri osebah s kronično bolečino so med duševnimi težavami najpogostejše razpoloženjske motnje&#160;<span class="xref">(</span><span class="xref">6)</span>. Velika depresivna motnja se lahko pojavlja pri več kot polovici te populacije&#160;<span class="xref">(7)</span>, blažje oblike depresije ali posamezni simptomi pa so še pogostejši&#160;<span class="xref">(8)</span>. Osebe s kronično bolečino in depresijo pomenijo večje breme za zdravstveni sistem&#160;<span class="xref">(8)</span>, ob tem pa imajo slabšo kakovost življenja, več drugih psihiatričnih težav in izrazitejše telesne simptome kot osebe z bolečino, vendar brez depresije&#160;<span class="xref">(</span><span class="xref">9,10)</span>.</p>
			<p>Čeprav odnos med kronično bolečino in depresijo še ni popolnoma pojasnjen, obstajajo nekatere možganske spremembe, ki so skupne obema&#160;<span class="xref">(11)</span>. Pri tistih, ki so zaradi individualnih in okoljskih dejavnikov bolj ranljivi, lahko dolgotrajna bolečina vodi v depresijo&#160;<span class="xref">(12)</span>, hkrati pa so predbolezenske psihološke težave dejavnik tveganja za razvoj različnih oblik kronične bolečine&#160;<span class="xref">(13)</span>.</p>
			<p>Med osebami s kronično bolečino je pogosto izogibanje različnim dejavnostim zaradi strahu, da se bo njihova bolečina še poslabšala. V začetku je ta strategija sicer učinkovita, dolgoročno pa vodi v poslabšanje tako telesnega kot duševnega stanja&#160;<span class="xref">(14)</span>. V zvezi s tem se je uveljavil izraz kineziofobija, ki pomeni pretiran, iracionalen in izčrpavajoč strah pred telesnim gibanjem in aktivnostjo, izhajajoč iz občutka ranljivosti za poškodbo&#160;<span class="xref">(15)</span>. Raziskave kažejo, da je strah pred gibanjem povezan s katastrofičnim razmišljanjem o bolečini in depresivno simptomatiko&#160;<span class="xref">(14)</span>, ob tem pa ima tudi vlogo mediatorja v odnosu med intenzivnostjo bolečine in nezmožnostjo za običajno delovanje&#160;<span class="xref">(16)</span>.</p>
			<p>Med pomembnejše psihološke dejavnike pri spoprijemanju s kronično bolečino sodi sprejemanje, ki je opredeljeno kot priznavanje bolečine, opuščanje poskusov nadzorovanja bolečine, delovanje v skladu s prepričanjem, da bolečina še ne pomeni nezmožnosti ter živeti polno, zadovoljujoče življenje kljub bolečini. Večje sprejemanje bolečine je povezano z nižjo intenziteto bolečine, nižjo tesnobo in depresijo, redkejšim izogibanjem dejavnostim v povezavi z bolečino, manjšo telesno in psihosocialno nezmožnostjo in boljšim zaposlitvenim statusom&#160;<span class="xref">(17)</span>. Ob tem se sprejemanje pozitivno povezuje z dejavnim spoprijemanjem ter negativno s katastrofičnim razmišljanjem o bolečini, napoveduje pa tudi boljši funkcijski status&#160;<span class="xref">(18)</span>.</p>
			<p>Namen te raziskave je bil preučiti strah pred gibanjem in dva vidika sprejemanja bolečine – pripravljenost na doživljanje bolečine in vključenost v dejavnosti – glede na prisotnost depresivne simptomatike pri osebah s kronično bolečino, ki še niso bile vključene v nobenega od interdisciplinarnih programov za obvladovanje bolečinske simptomatike. Ocenjevanje različnih vidikov telesnega in duševnega delovanja je standardni del obravnave teh oseb, vendar do sedaj pri nas še niso opravili raziskave, ki bi njihove značilnosti ocenjevala z več spremenljivkami hkrati. Na podlagi dosedanjih raziskav smo predvidevali, da bo ob prisotnosti depresivne simptomatike strah pred gibanjem večji ter sprejemanje bolečine manjše kot pri osebah, ki o razpoloženjskih težavah ne poročajo.</p>
			<h1><span>2 </span>Metoda</h1>
			<h2><span>2.1 </span>Udeleženci in postopek</h2>
			<p>V raziskavo je bilo prvotno vključenih 232 oseb, ki so bile med oktobrom 2016 in aprilom 2018 pregledane v ambulanti za rehabilitacijo oseb s kronično nerakavo bolečino na Univerzitetnem rehabilitacijskem inštitutu – Soča (URI – Soča). Triažni pregled v tej ambulanti traja tri do štiri ure in vključuje obravnavo pri zdravnici, fizioterapevtki, socialni delavki in psihologinji. Enourni psihološki pregled poleg strukturiranega razgovora obsega tudi reševanje vprašalnikov tipa papir-svinčnik, ki traja približno 20 minut. Vse osebe so za sodelovanje podale ustno soglasje. Po pregledu podatkov in izločitvi osamelcev je v končnem vzorcu ostalo 215 oseb, med katerimi je bilo 29 moških (13,5 %) ter 186 žensk (86,5 %). Vse osebe so bile polnoletne s povprečno starostjo 49,5 let (<italic class="em">SD </italic>= 8,81). Raziskavo je odobrila Komisija za medicinsko etiko URI – Soča, dne 1. oktobra 2018 (sklep št. 73/2018).</p>
			<h2><span>2.2 </span>Pripomočki</h2>
			<p>Beckov vprašalnik depresivnosti – BDI-II (<italic class="em">angl.</italic><italic class="em"> </italic>Beck Depression Inventory - II). Vprašalnik&#160;<span class="xref">(19,20)</span> je namenjen samoocenjevanju depresivne simptomatike v starosti od 13 do 80 let. Vsebuje 21 področij, ki se nanašajo na afektivne (npr. pesimizem, občutki krivde, občutek neuspešnosti) in somatske (npr. jok, spremembe spanja, težave s koncentracijo) znake depresije. Znotraj vsakega področja so izjave, ki so ovrednotene z vrednostmi od 0 do 3. Večja vrednost pomeni bolj izražen simptom, vrednost 0 pa njegovo odsotnost. Oseba se odloči, katera od izjav znotraj vsakega področja najbolj velja zanjo v obdobju zadnjih dveh tednov. Vrednosti se seštejejo v končni rezultat, pri čemer 0–13 pomeni odsotnost ali minimalno depresivno simptomatiko, 14–19 blago, 20–28 zmerno in 29–63 izrazito. Koeficient notranje konsistentnosti za nepsihiatrično populacijo znaša 0,81&#160;<span class="xref">(21)</span>, v populaciji oseb s kronično bolečino pa 0,92&#160;<span class="xref">(22)</span>.</p>
			<p>Lestvica strahu pred gibanjem Tampa – TSK (<italic class="em">angl.</italic><italic class="em"> </italic>Tampa Scale of Kinesiophobia).<italic class="em"> </italic>Vprašalnik&#160;<span class="xref">(</span><span class="xref">15)</span> je namenjen samoocenjevanju strahu pred gibanjem. Osebe za vsako od 17 postavk na lestvici od 1 (sploh ne drži) do 4 (povsem drži) ocenijo, v kolikšni meri velja za njih. Ocene se seštejejo v končni rezultat, ki lahko zavzame vrednosti od 17 do 68, pri čemer višji rezultat pomeni višjo stopnjo strahu pred gibanjem. Vrednost 37 je označena za mejno; rezultati nad njo veljajo za visoke. V nizozemski raziskavi pri osebah s kronično bolečino v križu&#160;<span class="xref">(14)</span> je koeficient notranje konsistentnosti lestvice znašal 0,77.</p>
			<p>Vprašalnik sprejemanja kronične bolečine – CPAQ (<italic class="em">angl.</italic><italic class="em"> </italic>Chronic Pain Acceptance Questionnaire).<italic class="em"> </italic>Vprašalnik&#160;<span class="xref">(23)</span> je namenjen samoocenjevanju stopnje sprejemanja kronične bolečine. Naloga oseb je, da vsako od 20 postavk ovrednotijo z ocenami od 0 (nikoli ne drži) do 6 (vselej drži). Postavke se združujejo v dve lestvici – 9 postavk meri pripravljenost na bolečino, ki pomeni spoznanje, da sta izogibanje in nadzorovanje neustrezna načina prilagajanja na bolečino, preostalih 11 postavk pa vključenost v dejavnosti, ki se nanašajo na vključevanje v vsakodnevne dejavnosti kljub bolečini. Skupni seštevek lahko zavzame vrednosti med 0 in 120, pri čemer višji rezultat pomeni višjo stopnjo sprejemanja bolečine. Koeficienta notranje konsistentnosti izvorne lestvice sta 0,82 za vključenost v dejavnost in 0,78 za pripravljenost na bolečino. V slovenski raziskavi&#160;<span class="xref">(24)</span> je koeficient zanesljivost celotne lestvice znašal 0,84.</p>
			<h2><span>2.3 </span>Analiza podatkov</h2>
			<p>Zbrani podatki so bili analizirani s programom IBM SPSS Statistics – verzija 25.0. Osebe smo najprej razdelili v dve skupini glede na prisotnost depresivne simptomatike, o kateri so poročale v okviru vprašalnika BDI-II. Tiste, ki so dosegli rezultat od 0 do 13, smo uvrstili v skupino nedepresivnih, tiste z rezultati od 14 do 63 pa v skupino depresivnih. Pri tem smo upoštevali merila, kot so jih predlagali avtorji vprašalnika&#160;<span class="xref">(19)</span>.</p>
			<p>Za ugotavljanje razlik med skupinama je bila uporabljena multivariatna analiza variance (MANOVA). Ob pregledu rezultatov odvisnih spremenljivk je bilo razvidnih nekaj osamelcev, zato smo izračunali Mahalanobisovo razdaljo, na podlagi katere smo izločili 17 oseb, pri katerih je bila razdalja večja od 7,81 (<italic class="em">p </italic>= 0,05)&#160;<span class="xref">(25)</span>. Za vse merjene spremenljivke smo preverili porazdelitev (histogrami, kvantilni grafi), kjer ni bilo večjih odstopanj od normalne. Test enakosti kovariančnih matric je pokazal, da Boxov <italic class="em">M</italic> znaša 13,03 (<italic class="em">p</italic> = 0,046). Pituch in Stevens&#160;<span class="xref">(26)</span> navajata, da ima omenjeni test pri večjih vzorcih večjo moč, zaradi česar je smiselno uporabiti α raven 0,01. Glede na to merilo homogenost kovariančnih matric ni kršena, zato smo nadaljevali z MANOVO, pri kateri je bila neodvisna spremenljivka prisotnost oz. odsotnost depresivne simptomatike, odvisne spremenljivke pa so bile strah pred gibanjem, vključenost v dejavnosti in pripravljenost na doživljanje bolečine. Zaradi večje zanesljivosti rezultatov smo podatke analizirali tudi z neparametričnimi oblikami MANOVE&#160;<span class="xref">(27,28)</span>, na koncu pa smo izračunali še korelacije med starostjo in rezultati na posameznih vprašalnikih ter preverili, ali se moški in ženske razlikujejo v povprečni stopnji depresivne simptomatike.</p>
			<h1><span>3 </span>Rezultati</h1>
			<p>Iz <span class="ref-table">Tabel</span><span class="ref-table">e 1</span> je razvidno, da so depresivne osebe poročale o povprečno višjem strahu pred gibanjem ter nižji vključenosti v aktivnosti in pripravljenosti na doživljanje bolečine kot nedepresivne. Rezultati MANOVE kažejo na statistično značilen učinek depresivne simptomatike na odvisne spremenljivke; Hotellingov <italic class="em">T </italic>= 0,18, <italic class="em">F</italic>(3, 211) = 12,86, <italic class="em">p</italic> &lt; 0,001. Parcialna η<sup class="sup">2</sup> znaša 0,15, kar predstavlja velik učinek&#160;<span class="xref">(29)</span>. Rezultati neparametrične MANOVE so primerljivi s parametrično obliko testa; Pillaijeva sled <italic class="em">V </italic>= 0,16, <italic class="em">F</italic>(3, 211) = 13,14, <italic class="em">p </italic>&lt; 0,001. Parcialna η<sup class="sup">2</sup> je enaka 0,15 in χ<sup class="sup">2</sup>(3, <italic class="em">N </italic>= 215) = 33,70, s čimer presega kritično vrednost, ki na ravni α = 0,05 znaša 7,81. Na podlagi slednjega lahko zaključimo, da se skupini depresivnih in nedepresivnih oseb statistično značilno razlikujeta glede na določeno linearno kombinacijo rangiranih odvisnih spremenljivk (strah pred gibanjem, pripravljenost na doživljanje bolečine in vključenost v dejavnosti).</p>
			<div>
				<div id="_idContainer002" class="table-wrapper">
					<p class="caption"><bold class="blue">Tabela 1:</bold> Povprečne vrednosti in standardni odkloni na uporabljenih lestvicah. </p>
					<table id="table001" class="table">
						<colgroup>
							<col />
							<col />
							<col />
							<col />
							<col />
							<col />
							<col />
						</colgroup>
						<thead>
							<tr class="table">
								<td class="table th">
									<p class="tbl-fig_th">Lestvice</p>
								</td>
								<td class="table th" colspan="2">
									<p class="center">Vse osebe</p>
									<p class="center">(<italic class="em">n </italic>= 215)</p>
								</td>
								<td class="table th" colspan="2">
									<p class="center">Nedepresivne</p>
									<p class="center">(<italic class="em">n </italic>= 106)</p>
								</td>
								<td class="table th" colspan="2">
									<p class="center">Depresivne</p>
									<p class="center">(<italic class="em">n </italic>= 109)</p>
								</td>
							</tr>
						</thead>
						<tbody>
							<tr class="table">
								<td class="table th-sub tr" />
								<td class="table th-sub tr">
									<p class="center">M</p>
								</td>
								<td class="table th-sub tr">
									<p class="center">SD</p>
								</td>
								<td class="table th-sub tr">
									<p class="center">M</p>
								</td>
								<td class="table th-sub tr">
									<p class="center">SD</p>
								</td>
								<td class="table th-sub tr">
									<p class="center">M</p>
								</td>
								<td class="table th-sub tr">
									<p class="center">SD</p>
								</td>
							</tr>
							<tr class="table">
								<td class="table tr">
									<p>BDI-II - depresija</p>
								</td>
								<td class="table tr">
									<p class="right">16,13</p>
								</td>
								<td class="table tr">
									<p class="right">10,37</p>
								</td>
								<td class="table tr">
									<p class="right">7,49</p>
								</td>
								<td class="table tr">
									<p class="right">3,54</p>
								</td>
								<td class="table tr">
									<p class="right">24,52</p>
								</td>
								<td class="table tr">
									<p class="right">7,51</p>
								</td>
							</tr>
							<tr class="table">
								<td class="table tr">
									<p>TSK – strah pred gibanjem</p>
								</td>
								<td class="table tr">
									<p class="right">39,70</p>
								</td>
								<td class="table tr">
									<p class="right">5,22</p>
								</td>
								<td class="table tr">
									<p class="right">38,44</p>
								</td>
								<td class="table tr">
									<p class="right">4,85</p>
								</td>
								<td class="table tr">
									<p class="right">40,93</p>
								</td>
								<td class="table tr">
									<p class="right">5,30</p>
								</td>
							</tr>
							<tr class="table">
								<td class="table tr">
									<p>CPAQ – vključenost v aktivnosti</p>
								</td>
								<td class="table tr">
									<p class="right">34,77</p>
								</td>
								<td class="table tr">
									<p class="right">10,85</p>
								</td>
								<td class="table tr">
									<p class="right">38,71</p>
								</td>
								<td class="table tr">
									<p class="right">9,88</p>
								</td>
								<td class="table tr">
									<p class="right">30,94</p>
								</td>
								<td class="table tr">
									<p class="right">10,41</p>
								</td>
							</tr>
							<tr class="table">
								<td class="table tr">
									<p>CPAQ – pripravljenost na doživljanje bolečine</p>
								</td>
								<td class="table tr">
									<p class="right">21,96</p>
								</td>
								<td class="table tr">
									<p class="right">8,12</p>
								</td>
								<td class="table tr">
									<p class="right">23,40</p>
								</td>
								<td class="table tr">
									<p class="right">8,30</p>
								</td>
								<td class="table tr">
									<p class="right">20,57</p>
								</td>
								<td class="table tr">
									<p class="right">7,71</p>
								</td>
							</tr>
						</tbody>
					</table>
				</div>
			</div>
			<p>MANOVI so sledili <italic class="em">t</italic>-testi za preverjanje razlik med skupinama na posameznih spremenljivkah; vsi so bili narejeni na ravni α = 0,05. Ker se z večanjem števila univariatnih testov povečuje možnost napake tipa I&#160;<span class="xref">(26</span><span class="xref">)</span>, smo uvedli Bonferronijev popravek, s čimer je nova raven α postala 0,017. Kljub strožjemu merilu so razlike med skupinama (<span class="ref-table">Tabel</span><span class="ref-table">a</span><span class="ref-table"> 2</span>) na vseh spremenljivkah še vedno statistično značilne. V skladu z merili Cohena&#160;<span class="xref">(29)</span> se je velik učinek razlik pokazal na lestvici vključenost v dejavnosti, srednji pri strahu pred gibanjem in majhen pri pripravljenosti na doživljanje bolečine.</p>
			<div>
				<div id="_idContainer003" class="table-wrapper">
					<p class="caption"><bold class="blue">Tabela 2:</bold> Rezultati t-testa za ugotavljanje razlik med depresivnimi in nedepresivnimi osebami na posameznih lestvicah ter podatki o ravni<italic class="em"> </italic>učinka teh razlik.</p>
					<table id="table002" class="table">
						<colgroup>
							<col />
							<col />
							<col />
							<col />
							<col />
						</colgroup>
						<thead>
							<tr class="table">
								<td class="table th">
									<p class="tbl-fig_th">Lestvice</p>
								</td>
								<td class="table th">
									<p class="center">t</p>
								</td>
								<td class="table th">
									<p class="center">df</p>
								</td>
								<td class="table th">
									<p class="center">p</p>
								</td>
								<td class="table th">
									<p class="center">d</p>
								</td>
							</tr>
						</thead>
						<tbody>
							<tr class="table">
								<td class="table tr">
									<p>TSK – strah pred gibanjem</p>
								</td>
								<td class="table tr">
									<p class="right">-3,58</p>
								</td>
								<td class="table tr">
									<p class="right">212,21</p>
								</td>
								<td class="table tr">
									<p class="right">0,000</p>
								</td>
								<td class="table tr">
									<p class="right">-0,49</p>
								</td>
							</tr>
							<tr class="table">
								<td class="table tr">
									<p>CPAQ – vključenost v aktivnosti</p>
								</td>
								<td class="table tr">
									<p class="right">5,62</p>
								</td>
								<td class="table tr">
									<p class="right">212,87</p>
								</td>
								<td class="table tr">
									<p class="right">0,000</p>
								</td>
								<td class="table tr">
									<p class="right">0,77</p>
								</td>
							</tr>
							<tr class="table">
								<td class="table tr">
									<p>CPAQ – pripravljenost na doživljanje bolečine</p>
								</td>
								<td class="table tr">
									<p class="right">2,58</p>
								</td>
								<td class="table tr">
									<p class="right">210,83</p>
								</td>
								<td class="table tr">
									<p class="right">0,010</p>
								</td>
								<td class="table tr">
									<p class="right">0,35</p>
								</td>
							</tr>
						</tbody>
					</table>
					<p class="legend">Opomba: N = 215.</p>
				</div>
			</div>
			<p>Rezultati <italic class="em">t</italic>-testa kažejo, da so razlike med spoloma v izraženosti depresivne simptomatike statistično značilne; <italic class="em">t</italic>(51) = 4,04, <italic class="em">p </italic>&lt; 0,001. Levenov test je pokazal neenakost varianc (<italic class="em">F</italic>(1,213) = 13,08, <italic class="em">p </italic>&lt; 0,001), zaradi česar so bile stopnje svobode popravljene iz 213 na 51. Pri ženskah povprečna vrednost na vprašalniku BDI-II znaša 16,94 (<italic class="em">SD </italic>= 10,59), pri moških pa 10,90 (<italic class="em">SD </italic>= 6,88). Spremenljivka starost ne korelira statistično značilno z nobeno od preostalih merjenih spremenljivk (<span class="ref-table">Tabel</span><span class="ref-table">a 3</span>).</p>
			<div>
				<div id="_idContainer004" class="table-wrapper">
					<p class="caption"><bold class="blue">Tabela </bold><bold class="blue">3:</bold> Pearsonovi korelacijski koeficienti med starostjo in preostalimi merjenimi spremenljivkami.</p>
					<table id="table003" class="table">
						<colgroup>
							<col />
							<col />
							<col />
							<col />
						</colgroup>
						<thead>
							<tr class="table">
								<td class="table th">
									<p class="tbl-fig_th">Lestvice</p>
								</td>
								<td class="table th">
									<p class="center">r</p>
								</td>
								<td class="table th">
									<p class="center">95&#160;% IZ</p>
								</td>
								<td class="table th">
									<p class="center">p</p>
								</td>
							</tr>
						</thead>
						<tbody>
							<tr class="table">
								<td class="table tr">
									<p>BDI-II – depresija</p>
								</td>
								<td class="table tr">
									<p class="right">-0,12</p>
								</td>
								<td class="table tr">
									<p class="right">-0,25; 0,01</p>
								</td>
								<td class="table tr">
									<p class="right">0,080</p>
								</td>
							</tr>
							<tr class="table">
								<td class="table tr">
									<p>TSK – strah pred gibanjem</p>
								</td>
								<td class="table tr">
									<p class="right">-0,04</p>
								</td>
								<td class="table tr">
									<p class="right">-0,17; 0,10</p>
								</td>
								<td class="table tr">
									<p class="right">0,602</p>
								</td>
							</tr>
							<tr class="table">
								<td class="table tr">
									<p>CPAQ – vključenost v aktivnosti</p>
								</td>
								<td class="table tr">
									<p class="right">0,05</p>
								</td>
								<td class="table tr">
									<p class="right">-0,08; 0,18</p>
								</td>
								<td class="table tr">
									<p class="right">0,448</p>
								</td>
							</tr>
							<tr class="table">
								<td class="table tr">
									<p>CPAQ – pripravljenost na doživljanje bolečine</p>
								</td>
								<td class="table tr">
									<p class="right">0,02</p>
								</td>
								<td class="table tr">
									<p class="right">-0,11; 0,16</p>
								</td>
								<td class="table tr">
									<p class="right">0,732</p>
								</td>
							</tr>
						</tbody>
					</table>
					<p class="legend">Opomba: N = 215; IZ – interval zaupanja</p>
				</div>
			</div>
			<h1><span>4 </span>Razpravljanje</h1>
			<p>Namen te raziskave je bil preučiti povezanost depresivne simptomatike s strahom pred gibanjem in sprejemanjem bolečine pri osebah s kronično bolečino. Različni avtorji&#160;<span class="xref">(7,8)</span> namreč ugotavljajo, da se razpoloženjske težave lahko pojavljajo pri več kot polovici te populacije, kar se je pokazalo tudi v našem vzorcu. Zato je obravnava depresije izjemnega pomena, saj je pri osebah z manjšim številom simptomov depresije učinek interdisciplinarne obravnave kronične bolečine večji kot pri tistih z bolj izrazitimi težavami&#160;<span class="xref">(28)</span>.</p>
			<p>Značilnosti posameznikov s kronično bolečino ter izidi njihove rehabilitacije se zaradi inter- oz. multidisciplinarnega pristopa merijo na več področjih hkrati&#160;<span class="xref">(31)</span>. Glede na tovrstna priporočila smo v tej raziskavi uporabili multivariatno analizo variance, ki omogoča bolj celostno razumevanje preučevanih spremenljivk&#160;<span class="xref">(26)</span>. Potrdila so se naša predvidevanja, da se bodo posamezniki z depresijo razlikovali od tistih brez nje na vseh merjenih spremenljivkah. Tako kot v raziskavi Antunesa idr.&#160;<span class="xref">(32)</span> je bilo tudi v našem vzorcu skupino depresivnih bolj strah gibanja, kar predstavlja oviro tako z vidika obvladovanja bolečine kot tudi depresije, zaradi česar se lahko njihovo stanje še poslabša&#160;<span class="xref">(33)</span>. Med pomembnejše dejavnike, zaradi katerih osebe s kronično bolečino lahko poročajo o izrazitejših težavah na področju telesnega in čustvenega delovanja, sodijo travmatski dogodki, po katerih se pri nekaterih posameznikih pojavijo simptomi posttravmatske stresne motnje. Raziskave&#160;<span class="xref">(34</span><span class="xref">,35)</span> kažejo, da so tovrstni simptomi pozitivno povezani z intenzivnostjo bolečine, tesnobo, depresijo in strahom pred gibanjem ter negativno s telesnim delovanjem, zaradi česar jo je pri osebah s kronično bolečino potrebno prepoznati in ustrezno obravnavati.</p>
			<p>Depresivne osebe so imele nižje izražena tudi oba vidika sprejemanja bolečine – vključenost v dejavnosti in pripravljenost na doživljanje bolečine, pri čemer je bil učinek razlike med obema skupinama pri prvi spremenljivki večji. V eni od raziskav&#160;<span class="xref">(18)</span> je bilo ugotovljeno, da sprejemanje bolečine pomembno vpliva na funkcijski status, ki se nanaša na opravljanje različnih dejavnosti. V kombinaciji s strahom pred gibanjem in simptomi depresije lahko takšno stanje predstavlja začarani krog, ki vodi v pogostejše obiske pri zdravniku in s tem v povečevanje zdravstvenih stroškov, pri tem pa se posameznikove težave bistveno ne izboljšajo&#160;<span class="xref">(7</span><span class="xref">)</span>.</p>
			<p>Pri učinkovitosti interdisciplinarne obravnave oseb s kronično bolečino igrajo pomembno vlogo demografske spremenljivke, pri čemer moški spol in višja stopnja izobrazbe napovedujeta boljši izid pri posameznikih v tovrstnih programih&#160;<span class="xref">(36</span><span class="xref">)</span>. Ključna pomanjkljivost naše raziskave je nehomogenost vzorca glede na spol, saj ženske predstavljajo kar 86,5 % vseh oseb, zato je potrebna previdnost pri posploševanju rezultatov. V skladu z dosedanjimi ugotovitvami&#160;<span class="xref">(37</span><span class="xref">)</span> so udeleženke v naši raziskavi poročale o bolj izraziti depresivni simptomatiki. Slednja se tudi v populaciji sicer pogosteje pojavlja pri ženskah&#160;<span class="xref">(38)</span>, pri čemer pa se pri moških simptomi depresije lahko izražajo drugače. Tako so ameriški avtorji&#160;<span class="xref">(39)</span> ugotovili, da je ob upoštevanju tradicionalnih in alternativnih meril pogostost pojavljanja depresije pri moških zelo podobna pojavnosti pri ženskah. Razlike med spoloma so značilne tudi za doživljanje, odzivanje in spoprijemanje z bolečino, kar je povezano tako z biološkimi kot psihosocialnimi dejavniki&#160;<span class="xref">(40</span><span class="xref">)</span>. Na Švedskem so moški poročali o hujšem strahu pred gibanjem kot ženske&#160;<span class="xref">(41)</span>, ženske pa so ob enaki intenzivnosti bolečine poročale o večji telesni dejavnosti, sprejemanju bolečine in socialni opori&#160;<span class="xref">(42)</span>. Z vidika starosti nismo našli statistično pomembnih povezav z nobeno od merjenih spremenljivk. Povezav med starostjo in strahom pred gibanjem nista našla niti švedska avtorja&#160;<span class="xref">(41)</span>, finski raziskovalci&#160;<span class="xref">(43</span><span class="xref">)</span> pa so poročali le o nizki negativni povezavi med starostjo in pripravljenostjo na doživljanje bolečine.</p>
			<p>Druga pomembna omejitev te raziskave je merjenje depresivne simptomatike z Beckovim vprašalnikom depresivnosti. Čeprav velja za enega od priporočenih inštrumentov za ugotavljanje razpoloženja pri osebah s kronično bolečino&#160;<span class="xref">(4,5)</span>, je uporaba vprašalnika v tej populaciji lahko problematična. Vprašalnik namreč vsebuje tudi postavke, ki se nanašajo na telesne težave (npr. izguba energije, težave s spanjem, težave s koncentracijo), značilne tako za ljudi z depresijo kot tudi za tiste s kronično bolečino&#160;<span class="xref">(7)</span>. Zato lahko končni rezultat na vprašalniku daje vtis, da je oseba z bolečino depresivna oz. da so simptomi depresije prisotni v večji meri, kot so v resnici. Ker je v tej raziskavi razvrščanje oseb v skupino z depresivno simptomatiko ali brez nje temeljilo na tem vprašalniku, bi ob uporabi takšnega, ki je bolj prilagojen ljudem s telesnimi težavami, kot je na primer HADS&#160;<span class="xref">(32)</span>, morda dobili drugačne rezultate.</p>
			<p>Raziskavo bi lahko v prihodnje razširili tako, da bi vsebovala več spremenljivk, ki se pogosto merijo pri obravnavi oseb s kronično bolečino. Med psihološkimi bi to lahko bile katastrofizacija bolečine&#160;<span class="xref">(45)</span>, stili navezanosti&#160;<span class="xref">(46)</span> ali osebnostne poteze&#160;<span class="xref">(47)</span>, med telesnimi pa šestminutni test hoje&#160;<span class="xref">(48</span><span class="xref">)</span>, intenziteta bolečine in število zdravil, ki jih jemljejo&#160;<span class="xref">(4)</span>. Druga možna izboljšava bi bila razdelitev oseb z depresivno simptomatiko v več podskupin glede na intenzivnost težav. Na takšen način so se raziskave lotili španski avtorji&#160;<span class="xref">(10)</span>, pri čemer so ugotovili, da so bolečine pri udeleženkah z najbolj izrazitimi simptomi depresije bolj intenzivne, te osebe so bolj utrujene in slabše spijo kot udeleženke z manj simptomi depresije.</p>
			<h1><span>5 </span>Zaključek</h1>
			<p>Raziskava je pokazala, da je prisotnost depresivne simptomatike eden od dejavnikov, po katerem se osebe s kronično bolečino razlikujejo v strahu pred gibanjem, pripravljenosti na doživljanje bolečine in vključenosti v dejavnosti. Izsledki raziskave so uporabni z vidika pomembnosti obravnave simptomov depresije, saj je pri osebah z manjšim številom simptomov depresije učinek interdisciplinarne obravnave kronične bolečine boljši kot pri tistih z bolj izrazitimi težavami. Nadaljnje raziskave bi lahko razlikovale med različno intenzivnostjo simptomov depresije, hkrati pa vključevale več spremenljivk, ki so pomembne pri obravnavi kronične bolečine.</p>
		</article>
	</body>
</html>
