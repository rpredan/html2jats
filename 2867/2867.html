<!DOCTYPE html>
<html xmlns="http://www.w3.org/1999/xhtml">
	<head>
		<meta charset="utf-8" />
		<title>2867</title>
	</head>
	<body id="x2867" lang="sl-SI">
		<sidebar id="_idContainer000" class="meta-wrapper">
			<p class="slug"><bold class="strong">@publisher.id:</bold> 2867</p>
			<p class="slug"><bold class="strong">@primary-language</bold><bold class="strong">:</bold> <span class="primary-language">sl</span>, en</p>
			<p class="slug"><bold class="strong">@discipline-en:</bold> Microbiology and immunology, Stomatology, Neurobiology, Oncology, Human reproduction, <span class="discipline-en">Cardiovascular system</span>, Metabolic&#160;and&#160;hormonal&#160;disorders, Public&#160;health (occupational medicine), Psychiatry</p>
			<p class="slug"><bold class="strong">@discipline-sl:</bold> Mikrobiologija in imunologija, Stomatologija, Nevrobiologija, Onkologija, Reprodukcija človeka, <span class="discipline-sl">Srce in ožilje</span>, Metabolne&#160;in&#160;hormonske&#160;motnje, Javno&#160;zdravstvo&#160;(varstvo pri delu), Psihiatrija</p>
			<p class="slug"><bold class="strong">@article-type-en:</bold> Editorial, Original scientific article, Review article, Short scientific article, <span class="article-type-en">Professional article</span></p>
			<p class="slug"><bold class="strong">@article-type-sl:</bold> Uvodnik, Izvirni znanstveni članek, Pregledni znanstveni članek, Klinični primer, <span class="article-type-sl">Strokovni članek</span></p>
			<p class="slug"><bold class="strong">@running-header:</bold> <span class="running-header">Uporabnost novejših metod za oceno deformacije miokarda pri vsakdanji ultrazvočni preiskavi srca</span></p>
			<p class="slug"><bold class="strong">@reference-sl:</bold> <span class="reference-sl">Zdrav Vestn | Januar – Februar 2019 | Letnik 88</span></p>
			<p class="slug"><bold class="strong">@reference-en:</bold> <span class="reference-en">Zdrav Vestn | January – February 2019 | Volume 88</span></p>
		</sidebar>
		<sidebar id="_idContainer001" class="meta-wrapper">
			<p class="aff lang-sl">Klinični oddelek za kardiologijo, Interna klinika, Univerzitetni klinični center Ljubljana, Ljubljana, Slovenija</p>
			<p class="aff lang-en">Department of Cardiology, Division of Internal Medicine, University Medical Centre Ljubljana, Ljubljana, Slovenia</p>
			<p class="label">Korespondenca/Correspondence:</p>
			<p class="correspondence">Marta Cvijič, e:&#160;marta.cvijic@gmail.com</p>
			<p class="label">Ključne besede:</p>
			<p class="keywords lang-sl">ehokardiografija; deformacija; GLS; metoda sledenja ultrazvočnega vzorca</p>
			<p class="label">Key words:</p>
			<p class="keywords lang-en">echocardiography; strain; GLS; speckle tracking imaging</p>
			<p class="history">Prispelo: 8. 9. 2018 Sprejeto: 6. 1. 2019</p>
		</sidebar>
		<article>
			<h1 class="title lang-sl">Uporabnost novejših metod za oceno deformacije miokarda pri vsakdanji ultrazvočni preiskavi srca</h1>
			<h1 class="title lang-en" lang="en-US">The clinical usefulness of novel myocardial deformation imaging in daily echocardiographic examinations</h1>
			<p class="author" lang="en-US"><span class="given-name"><a id="_idTextAnchor000"></a>Marta</span> <span class="surname">Cvijić</span>, <span class="given-name">Jana</span> <span class="surname">Ambrožič</span>, <span class="given-name">Andreja</span> <span class="surname">Čerček Černe</span>, <span class="given-name">Mojca</span> <span class="surname">Bervar</span>, <span class="given-name">Janez</span> <span class="surname">Toplišek</span></p>
			<h1 class="abs">Izvleček</h1>
			<p class="abs">Slikovna preiskava deformacije miokarda s sledenjem ultrazvočnega vzorca (<italic class="em">angl.</italic> speckle tracking imaging, STI) je novejša metoda v ehokardiografiji, ki omogoča vpogled v mehaniko delovanja srčne mišice in se vse pogosteje uporablja pri vsakdanjem kliničnem delu. S to metodo se je uveljavil tudi nov globalni kazalec deformacije levega prekata v longitudinalni smeri (<italic class="em">angl</italic>. global longitudinal strain, GLS), ki se je izkazal kot bolj občutljiv kazalec za odkrivanje zgodnje okvare miokarda kot klasični ehokardiografski kazalci sistolične funkcije. Kazalci deformacije imajo tako diagnostično kot prognostično vrednost pri številnih bolezenskih stanjih. Značilne spremembe, ki jih lahko zaznamo s STI pri ishemični bolezni srca, so znižanje deformacije v sistoli, raztezanje miokarda v zgodnji sistoli in skrajšanje miokarda po koncu sistole. Metoda STI nam je v pomoč pri odkrivanju zgodnje okvare sistolične funkcije pri bolnikih s hipertrofijo miokarda in pri razlikovanju vzrokov hipertrofij. S STI lahko prepoznamo subklinično okvaro miokarda po kemoterapiji, zato ji dajejo evropska priporočila prednost pred klasičnimi ehokardiografskimi kazalci pri nadaljnjem kliničnem odločanju. Pri bolnikih brez simptomov z zmerno do hudo boleznijo srčnih zaklopk znižane vrednosti GLS kažejo na prikrito okvaro miokarda in napovedujejo večje tveganje za zaplete po operaciji. Pri bolnikih z miokarditisom s STI zaznamo znižane vrednosti segmentne deformacije in zrcalijo žariščno prizadetost levega prekata. Prav tako pa kazalniki deformacije miokarda tudi dobro napovedujejo uspešnost zdravljenja pri bolnikih z resinhronizacijskim spodbujevalnikom.</p>
			<p class="abs">V prispevku želimo predstaviti osnove analizo GLS, po posameznih korakih, ki veljajo ne glede na vrsto ultrazvočnega aparata ali programske opreme, ter predstaviti primere uporabe STI pri posameznih bolezenskih stanjih, za katere obstaja največ dokazov klinične uporabnosti.</p>
			<h1 class="abs">Abstract</h1>
			<p class="abs">Investigation of myocardial deformation by speckle tracking imaging (STI) is a novel method in echocardiography, which provides an insight into cardiac mechanics and is becoming more widely used in daily clinical practice. This method has introduced a new global parameter of left ventricular longitudinal deformation (global longitudinal strain, GLS), which has turned out to be more sensitive for early detection of myocardial impairment compared to conventional echocardiographic systolic function parameters. It has been proved that myocardial deformation parameters have diagnostic as well as prognostic value in several cardiac diseases. Typical findings that can be demonstrated by STI in ischemic heart disease are lower values of systolic deformation, early systolic lengthening and post-systolic shortening in ischemic myocardium. STI can be helpful in early detection of systolic dysfunction in patients with left ventricular hypertrophy and in the differentiation of the causes of left ventricular hypertrophy. By using STI we can detect an early subclinical myocardial impairment after chemotherapy, and therefore European recommendations have given priority to STI over classical echocardiographic parameters in further decision-making. In asymptomatic patients with moderate to severe valvular heart disease lower GLS values suggest subtle myocardial damage and predict higher risk of postoperative complications. In patients with myocarditis STI can identify lower values of segmental myocardial deformation, reflecting focal damage of the left ventricle. Additionally, myocardial deformation can also successfully predict response in patients treated by cardiac resynchronization therapy.</p>
			<p class="abs">The present paper provides a detailed step-by-step description of the GLS analysis, which can be used regardless of the type of ultrasound machine and software package. The use of STI is presented for particular cardiac diseases where clinical usefulness of STI has been confirmed.</p>
			<p class="cite-as"><bold class="strong">Citirajte kot/</bold><bold class="strong">Cite as:</bold> Cvijić M, Ambrožič J, Čerček Černe A, Bervar M, Toplišek J. [The clinical usefulness of novel myocardial deformation imaging in daily echocardiographic examinations]. Zdrav Vestn. 2019;88(1–2):77–92.</p>
			<p class="doi"><bold class="strong">DOI:</bold> 10.6016/ZdravVestn.2867</p>
			<h1><span>1 </span>Uvod</h1>
			<p>Več desetletij je ultrazvočna ocena globalnega in regionalnega delovanja srčne mišice temeljila na izračunu iztisnega deleža in vizualni oceni segmetnih motenj krčenja. Nedavni napredki v ultrazvočni tehnologiji in razvoj novih metod za ocenjevanje deformacije miokarda pa nam omogočajo popolnoma nov vpogled v mehaniko delovanja srčne mišice. Sprva so se novejše metode deformacije miokarda uporabljale zgolj v raziskovalne namene. Postopoma pa je vse več raziskav pokazalo prednosti uporabe kazalcev deformacije miokarda pred klasičnimi ehokardiografskimi kazalci, zato so novejše metode začele počasi prihajati v klinično uporabo. Sprva je bilo veliko dvomov in zadržkov pri uporabi novejših metod, danes pa je ocena deformacije miokarda dodatna diagnostična metoda pri vsakdanjem kliničnem delu&#160;<span class="xref">(1)</span>. V prispevku želimo predstaviti osnove novejših metod deformacije miokarda in opredeliti njihovo vlogo pri kliničnem delu.</p>
			<h1><span>2 </span>Kaj je deformacija miokarda?</h1>
			<p>Deformacija miokarda je zapleten proces, pri katerem se med sistolo mišična vlakna skrajšajo v longitudinalni in cirkumferenčni ravnini ter zadebelijo v radialni ravnini, dodatno pa pride še do rotacije okoli vzdolžne osi (<span class="ref-fig">Slik</span><span class="ref-fig">a 1</span>). Med diastolo pa se posledično mišična vlakna raztezajo oz. stanjšajo. Z deformacijo miokarda lahko neposredno ocenimo skrajševanja in raztezanja ter hitrost skrajševanja in raztezanja skozi celoten srčni utrip v posameznih segmentih srčne mišice ali v celotni srčni votlini. Meritev deformacije (<italic class="em">angl.</italic> strain) je opredeljena kot sprememba dolžine segmenta miokarda glede na dolžino segmenta ob izhodišču in jo izražamo v odstotkih (Lagrangian strain). Hitrost deformacije (<italic class="em">angl.</italic> strain rate) je opredeljena kot deformacija v določeni časovni enoti&#160;<span class="xref">(2)</span>. Raztezanje ali zadebelitev miokarda ima zato pozitivne vrednosti deformacije, medtem ko negativne vrednosti deformacije predstavljajo skrajšanje ali stanjšanje miokarda. Definicija izhodišča oz. bazalne dolžine miokarda je določena z začetkom srčnega cikla. S fiziološkega stališča je to konec diastole oz. zaprtje mitralne zaklopke, vendar je pri večini ultrazvočnih naprav to določeno s kompleksom QRS v EKG&#160;<span class="xref">(3)</span>.</p>
			<p>Deformacija miokarda se lahko meri s tkivno dopplersko preiskavo (TDI) ali z metodo sledenja ultrazvočnega vzorca (<italic class="em">angl.</italic> speckle tracking imaging, STI)&#160;<span class="xref">(2)</span>. TDI je starejša tehnika, ki je prva opredelila kazalce deformacije (»strain rate« in »strain«) in sicer z matematično pretvorbo podatkov o hitrosti gibanja miokarda. Uporaba TDI za analizo deformacije se ni dobro uveljavila v klinični praksi, saj ima metoda dve pomembni omejitvi: rezultati so zelo odvisni od kota meritve, hkrati pa uporabo omejuje časovno zamudna analiza. STI je presegla omejitve starejše preiskave. Metoda temelji na analizi sledenja gibanja hiperehogenih vzorcev v srčni mišici (<italic class="em">angl.</italic> speckle) med celotnim srčnim ciklom. Iz podatkov gibanja »točk« miokarda med srčnim ciklom tako dobimo krivulje deformacije za vsak posamezni analizirani segment miokarda. Prvotno se je metoda deformacije razvila za kvantitativno oceno segmentne funkcije srca, vendar se je z uporabo STI uveljavil nov globalni kazalec deformacije, ki ocenjuje globalno funkcijo levega prekata (<italic class="em">angl.</italic> left ventricle, LV). Iz analize deformacije iz vseh treh apikalnih presekov tako ocenimo deformacije celotnega LV v longitudinalni smeri oz. globalno longitudinalno deformacijo (<italic class="em">angl.</italic> global longitudinal strain, GLS).</p>
			<p>Mehanika LV je primarno določena z razporeditvijo mišičnih vlaken, ki v srcu tvorijo levo- in desnosučno vijačnico (<span class="ref-fig">Slik</span><span class="ref-fig">a 1</span>)&#160;<span class="xref">(4)</span>. Če poenostavimo, so endokardne mišične vitre odgovorne primarno za longitudinalno skrajšanje, medtem ko srednji in epikardni del miokarda uravnava bolj radialno, cirkumferenčno in rotacijsko deformacijo. V začetnih fazah bolezni miokarda največkrat vidimo ohranjen iztisni delež LV, medtem ko je longitudinalna deformacija (<italic class="em">angl.</italic> longitudinalni strain) že pomembno znižana&#160;<span class="xref">(5,6)</span>. Prav endokardni sloj miokarda je najbolj dovzeten za poškodbo, zato pride najprej do absolutnega znižanja longitudinalne deformacije (manj negativne vrednosti). V začetni fazi bolezni sta radialna in cirkumferenčna deformacija še ohranjeni ali celo »super« normalni in tako skupaj ob spremenjeni geometriji LV nadomeščajo izpad longitudinalnega krčenja in ohranjajo normalen iztisni delež LV&#160;<span class="xref">(</span><span class="xref">7)</span>. Z napredovanjem bolezni miokarda pa pride tudi do prizadetosti radialne in cirkumferenčne deformacije. Dodatno ima LS tudi bistveno boljšo ponovljivost kot radialna in cirkumferenčna deformacija&#160;<span class="xref">(8)</span>. Zato ni presenetljivo, da je najbolj uporaben in tudi največkrat uporabljen kazalec deformacije miokarda prav GLS&#160;<span class="xref">(9)</span>. GLS je zelo občutljiv in robusten kazalec za odkrivanje okvare miokarda, ki jo s klasičnimi ehokardiografskimi metodami še ne zaznamo&#160;<span class="xref">(10)</span>.</p>
			<div>
				<div id="_idContainer003" class="figure-wrapper">
					<p><img src="2867-web-resources/image/zdravvestn-2867-sl-01.png" alt="" /></p>
					<p class="caption"><bold class="blue">Slika 1:</bold> Prikaz deformacije levega prekata in razporeditev mišičnih viter.</p>
					<p class="legend">Longitudinalno deformacijo merimo iz apikalnih presekov (A), v parasternalnem prečnem preseku pa merimo radialno in cirkumferenčno deformacijo (B). (C) Deformacija je razmerje med spremembo dolžine in izhodiščno dolžino in se izraža v odstotkih (D). V endokardnem delu so mišične vitre razporejene v smeri levosučne vijačnice, v srednjem sloju miokarda so pretežno cirkumferenčno usmerjene, v epikardnem sloju pa razporeditev prehaja v smer desnosučne vijačnice.</p>
				</div>
			</div>
			<h1><span>3 </span>Postopek izvedbe in praktična navodila za analizo deformacije</h1>
			<p>Za izvedbo STI je na voljo več vrst ultrazvočnih aparatov in več različnih programskih oprem, kljub temu pa so osnovni koraki izvedbe pri vseh podobni. V nadaljevanju se bomo omejili na navodila za analizo GLS, čeprav je osnovni postopek za analizo ostalih kazalcev deformacije miokarda popolnoma enak.</p>
			<p>Za natančno in pravilno izvedbo analize GLS je potrebno upoštevati naslednjih sedem praktičnih napotkov&#160;<span class="xref">(8,11)</span>:</p>
			<p class="ol"><span>1.</span><italic class="em">Ustrezni posnetki.</italic> 2D posnetek LV iz preseka štirih votlin in dveh votlin ter apikalne dolge osi opravimo pri enaki nastavljeni globini in širini zajemanja posnetka. Pozorni smo na to, da v posnetkih ni LV prikrajšan. Priporočeno je, da shranimo vsaj 3 srčne cikle iz vsakega preseka, pri tem pa mora biti hitrost zajemanja slike 40–80 posnetkov na sekundo (<italic class="em">angl.</italic> frames per second, fps). Potrebujemo dober EKG signal, srčna frekvenca med posnetki pa mora biti stabilna. Vse posnetke poskušamo shraniti med zadržanim dihanjem, da se izognemo artefaktom gibanja zaradi dihanja. Shranjevanje ustreznih posnetkov iz apikalnih presekov je po evropskih priporočilih sestavni del vsake ultrazvočne priskave, zato ta korak dodatno ne podaljšuje trajanja ultrazvočnega pregleda&#160;<span class="xref">(12)</span>.</p>
			<p class="ol"><span>2.</span><italic class="em">Določitev konca diastole in sistole.</italic> Večina programov za analizo STI določi konec diastole avtomatsko glede na zaznani kompleks QRS v EKG. Ta metoda je dokaj zanesljiv približek, če bolnik nima intraventrikularne motnje prevajanja&#160;<span class="xref">(3)</span>. Konec diastole je točka, v kateri so vse krivulje gibanja in deformacije enake nič. Konec sistole določimo z zaprtjem aortne zaklopke in predstavlja čas, v katerem določimo končne sistolične kazalce deformacije&#160;<span class="xref">(13</span><span class="xref">)</span>. Za določitev konca sistole se uporabljajo različne metode; od določitve konca vala T v EKG, vizualne ocene gibanja in zaprtja aortne zaklopke, avtomatske določitve konca sistole glede na analizo krivulj deformacije ter uporabo dopplerskega zapisa pretoka preko aortne zaklopke&#160;<span class="xref">(14</span><span class="xref">)</span>. Slednja velja za najbolj zanesljivo in tudi priporočeno metodo za določitev konca sistole&#160;<span class="xref">(3)</span>.</p>
			<p class="ol"><span>3.</span><italic class="em">Ocena ustreznosti posnetkov za izvedbo STI</italic>. Izmed shranjenih posnetkov izberemo tisti cikel, v katerem je vidljivost miokarda LV najboljša (odsotnost artefaktov in senc), in v katerem je čim manj premikanja srca zaradi zunanjih vzrokov (dihanje). Vedno poskušamo izbrati posnetek, pri katerem je jasno vidna meja endokarda med celotnim srčnim ciklom, kar nam pri analizi omogoči boljšo kakovost sledenja točk.</p>
			<p class="ol"><span>4.</span><italic class="em">Izbira izhodiščnih točk in apeksa</italic>. Običajno začnemo analizo v posnetku iz apikalne dolge osi, nato pa korake od 4 do 8 ponovimo še za ostale apikalne preseke. Pomembna je pravilna izbira izhodiščnih točk (baza LV) in apeksa. Pri označbi baze LV smo pozorni na to, da je bazalna točka na narastišču lističev mitralne zaklopke, medtem ko v anteroseptalnem predelu bazalno točko postavimo na bazalni segment septuma in ne v iztočni trakt LV.</p>
			<p class="ol"><span>5.</span><italic class="em">Sledenje meji endokarda</italic>. V končnem sistoličnem posnetku začnemo ročno označevati endokard od ene strani mitralnega obroča, proti apeksu in končamo na nasprotni strani mitralnega obroča. Papilarne mišice in trabekule ne štejemo kot del miokarda.</p>
			<p class="ol"><span>6.</span><italic class="em">Prilagoditev</italic><italic class="em"> območja meritve (</italic><italic class="em">angl.</italic><italic class="em"> </italic>region of interest<italic class="em">, </italic>ROI). Po označitvi endokarda LV program avtomatsko obriše epikard in tako nastavi širino območja meritve. ROI je potrebno ročno prilagoditi, pri tem pa se je potrebno izogniti vključevanju svetlega, ehogenega perikarda v ROI. Če označimo perikard kot del ROI, lahko podcenimo vrednosti LS&#160;<span class="xref">(11</span><span class="xref">)</span>.</p>
			<p class="ol"><span>7.</span><italic class="em">Ocena kakovosti sledenja ultrazvočnih vzorcev.</italic> Ko ročno prilagodimo širino in obliko ROI, program samodejno razdeli LV v 6 segmentov in izvede točkasto sledenje v celotnem srčnem ciklu. Za vsak segment program označi, ali je točkasto sledenje sprejemljivo ali ne. Izvajalec preiskave ima vedno možnost, da sam določi sprejemljivost točkastega sledenja za vsak segment.</p>
			<p class="ol"><span>8.</span><italic class="em">Ponovitev korakov 5–7, dokler kakovost sledenja </italic><italic class="em">ultrazvočnih vzorcev ni zadovoljiva.</italic> Na tej stopnji lahko ročno dodatno popravimo ROI, če sledenje ultrazvočnih vzorcev ni ustrezno. Segmente, kjer točkasto sledenje ni možno (slaba kakovost posnetka) ali ni sprejemljivo (gibanje točk ne sledi gibanju miokarda), izključimo iz nadaljnje analize. Program nato prikaže rezultate za vsak posamezni segment v obliki krivulj deformacije (<italic class="em">angl</italic><italic class="em">.</italic> strain curves). Iz teh krivulj dobimo podatke o segmentni deformaciji (<span class="ref-fig">Slik</span><span class="ref-fig">a 2</span>). Iz krivulje deformacije lahko za vsak segment odčitamo različne kazalce deformacije: največjo deformacijo v sistoli (<italic class="em">angl.</italic> peak systolic strain), deformacijo ob koncu sistole (<italic class="em">angl.</italic> end systolic strain) in deformacijo po koncu sistole (postsystolic strain, PSS). Po končani analizi iz vseh treh apikalnih posnetkov so rezultati predstavljeni v 16- ali 18- segmentni polarni mapi z vrednostmi segmentnih deformacij v sistoli (<italic class="em">angl.</italic> bull`s eye) in z vrednostjo GLS (<span class="ref-fig">Slik</span><span class="ref-fig">a 2</span>). Vrednost GLS je po definiciji povprečna vrednost maksimalne longitudinalne deformacije celotnega LV. Če kakovost točkastega sledenja ni optimalna in izključimo več kot dva segmenta v enem preseku oz. skupno več kot 1 segment v vsakem preseku, izračun GLS ni zanesljiv&#160;<span class="xref">(14,15)</span>.</p>
			<div>
				<div id="_idContainer005" class="figure-wrapper">
					<p><img src="2867-web-resources/image/zdravvestn-2867-sl-02.png" alt="" /></p>
					<p class="caption"><bold class="blue">Slika 2:</bold> Oblike segmentnih krivulj deformacije pri zdravi osebi in predstavitev rezultatov s segmentnim modelom.</p>
					<p class="legend">Vsaka krivulja predstavlja posamezni segment levega prekata. A. Prikaz 4 votlin. B. Prikaz 2 votlin. C. Prikaz 3 votlin. D. 18-segmentni model. Številke v posameznem segmentu so vrednosti največje longitudinalne deformacije segmenta v sistoli. Izračunana vrednost longitudinalne globalne deformacije je označena s puščico (→). AVC: zaprtje aortne zaklopke.</p>
				</div>
			</div>
			<p>Ker je analiza izračuna GLS časovno zahtevna, med ultrazvočno preiskavo največkrat shranimo ustrezne posnetke, analizo in obdelavo podatkov pa opravimo na delovni postaji. Za hitrejšo analizo in lažjo klinično uporabo so razvili prilagojeno in poenostavljeno avtomatsko metodo za izračun GLS (npr. <italic class="em">angl</italic><italic class="em">.</italic> automated functional imaging, AFI ali AutoSTRAIN), ki jo lahko hitro opravimo tudi na ultrazvočnem aparatu. Povprečni čas analize z avtomatsko metodo za izračun GLS znaša 2–3 minute, medtem ko je povprečni čas standardne analize vsaj dvakrat daljši&#160;<span class="xref">(16)</span>.</p>
			<p>Metoda STI z izračunom GLS se nekoliko razlikuje med proizvajalci ultrazvočnih aparatov in programsko opremo za analizo deformacije&#160;<span class="xref">(15,17)</span>, zato je pri navedbi GLS potrebno navesti opremo, s katero je bila opravljena analiza. Če želimo slediti in primerjati kazalce deformacije pri isti osebi, moramo zato uporabljati isto metodologijo. Normalne vrednosti GLS posameznih proizvajalcev in serij programskih oprem so navedene v <span class="ref-table">Tabel</span><span class="ref-table">i 1</span>. Sicer avtorji zadnjih priporočil navajajo GLS pri zdravih osebah okoli - 20 ± 2 %&#160;<span class="xref">(15)</span>, medtem ko drugi poročajo, da so normalne vrednosti med - 18 % in - 25 %&#160;<span class="xref">(</span><span class="xref">18,19)</span>. Ženske imajo nekoliko višje absolutne vrednosti GLS kot moški, s starostjo pa se vrednosti znižujejo&#160;<span class="xref">(10)</span>.</p>
			<div>
				<div id="_idContainer006" class="table-wrapper">
					<p class="caption"><bold class="blue">Tabela 1:</bold> Normalne vrednosti globalne longitudinalne deformacije (GLS) levega prekata pri različnih proizvajalcih glede na podatke raziskav iz literature (povzeto po Lang R, et al.)&#160;<span class="xref">(15)</span>.</p>
					<table id="table001" class="table">
						<colgroup>
							<col />
							<col />
							<col />
							<col />
						</colgroup>
						<thead>
							<tr class="table">
								<td class="table th">
									<p class="tbl-fig_th">Proizvajalec</p>
								</td>
								<td class="table th">
									<p class="tbl-fig_th">Programska oprema</p>
								</td>
								<td class="table th">
									<p class="tbl-fig_th">Povprečje GLS ± standardna deviacija (%)</p>
								</td>
								<td class="table th">
									<p class="tbl-fig_th">Spodnja meja normalne vrednosti GLS (%)</p>
								</td>
							</tr>
						</thead>
						<tbody>
							<tr class="table">
								<td class="table tr">
									<p>GE</p>
								</td>
								<td class="table tr">
									<p>EchoPAC BT12</p>
								</td>
								<td class="table tr">
									<p class="right">-21,5 ± 2,0</p>
								</td>
								<td class="table tr">
									<p class="right">-18</p>
								</td>
							</tr>
							<tr class="table">
								<td class="table tr">
									<p>Philips</p>
								</td>
								<td class="table tr">
									<p>QLAB 7.1</p>
								</td>
								<td class="table tr">
									<p class="right">-18,9 ± 2,5</p>
								</td>
								<td class="table tr">
									<p class="right">-14</p>
								</td>
							</tr>
							<tr class="table">
								<td class="table tr">
									<p>Toshiba</p>
								</td>
								<td class="table tr">
									<p>Ultra Extend</p>
								</td>
								<td class="table tr">
									<p class="right">-19,9 ± 2,4</p>
								</td>
								<td class="table tr">
									<p class="right">-15</p>
								</td>
							</tr>
							<tr class="table">
								<td class="table tr">
									<p>Siemens</p>
								</td>
								<td class="table tr">
									<p>VVI</p>
								</td>
								<td class="table tr">
									<p class="right">-19,8 ± 4,6</p>
								</td>
								<td class="table tr">
									<p class="right">-11</p>
								</td>
							</tr>
							<tr class="table">
								<td class="table tr">
									<p>Esaote</p>
								</td>
								<td class="table tr">
									<p>Mylab 50</p>
								</td>
								<td class="table tr">
									<p class="right">-19,5 ± 3,1</p>
								</td>
								<td class="table tr">
									<p class="right">-13</p>
								</td>
							</tr>
						</tbody>
					</table>
				</div>
			</div>
			<p>Ponovljivost meritev GLS je zelo dobra (povprečna relativna napaka za GLS je 5,4–8,6 % (»intraobserver«) oz. 4,9–7,3 % (»interobserver«)), vrednosti pa so primerljive s klasičnimi ultrazvočnim parametri (iztisni delež, končni diastolični premer levega prekat)&#160;<span class="xref">(17,20)</span>. Ker je variabilnost segmentnih vrednosti deformacije med različnimi proizvajalci bistveno večja kot pri GLS in ker je ponovljivost segmentnih meritev slaba, se trenutno še ne priporoča uporaba absolutnih segmentnih vrednosti v klinični praksi&#160;<span class="xref">(15,21)</span>. Bolj kot absolutne številčne vrednosti je pri vrednotenju segmentne deformacije pomembna sama oblika krivulje posameznih segmentov in regionalne razlike deformacije, vidne na polarni mapi&#160;<span class="xref">(22)</span>.</p>
			<p>Analizo deformacije lahko opravimo tudi na drugih votlinah v srcu. Pred kratkim sta se evropsko združenje za slikovne preiskave in industrija poenotila tudi glede metodologije in izvedbe analize deformacije desnega prekata in preddvorov&#160;<span class="xref">(23)</span>. Pri nekaterih boleznih desnega prekata so metode deformacije že v priporočilih kot dopolnilo klasičnim ultrazvočnim metodam pri vsakdanji klinični obravnavi bolnikov&#160;<span class="xref">(24)</span>. Mnenja glede izvedljivosti STI na preddvorih pa ostajajo deljena, zato se bo njegova uporaba verjetno še nekaj časa omejila v raziskovalne namene.</p>
			<h2><span>3.1 </span>Omejitve in pomanjkljivosti novejše metode deformacije</h2>
			<p>Glavna omejitev pri analizi STI je potreba po kakovostnih ehokardiografskih posnetkih iz apikalnih presekov. Pri slabi endokardialni razmejitvi ali časovni nestabilnost ultrazvočnega vzorca je točkasto sledenje nezanesljivo, zato izračun deformacije ni ustrezen. Glede na objavljene rezultate je analiza GLS izvedljiva pri približno 90 % izbranih bolnikov v raziskvah&#160;<span class="xref">(17,20,25)</span>. Pri tem je treba omeniti, da je verjetno delež uspešne izvedbe analize v »neizbrani« populaciji nižji, saj posameznikove anatomske značilnosti (debelost) ali bolezni (pljučni emfizem, stanje po mastektomiji) pomembno vplivajo na kakovost ehokardiografskih posnetkov. Ker je za izvedbo analize deformacije potrebna stabilna srčna frekvence, že samo prisotnost atrijske fibrilacije pomembno zmanjša delež izvedljivosti analize (GLS izvedljiva pri priibližno 69 % bolnikov)&#160;<span class="xref">(</span><span class="xref">25)</span>. Tej omejitvi se sicer lahko izognemo, če imamo na razpolago ultrazvočni aparat, ki omogoča dobri triplani prikaz.</p>
			<p>Pomembno omejitev pri širši klinični uporabi zaenkrat predstavlja tudi velika variabilnosti izračunov GLS med posamezni proizvajalci ultrazvočnih aparatov in programsko opremo za analizo deformacije&#160;<span class="xref">(15,17)</span>; zato neposredna primerjava absolutnih vrednosti deformacije med različnimi proizvajalci ni priporočljiva.</p>
			<h1><span>4 </span>Kdaj in kje lahko uporabimo novejše metode deformacije?</h1>
			<p>Uporaba STI nam omogoča popolnoma nov in poglobljen pogled v mehaniko srčne mišice tako v fizioloških razmerah kot tudi pri različnih bolezenskih stanjih. Podatki, ki jih dobimo z STI, presegajo klasične ultrazvočne tehnike, zato ni presenetljivo, da so raziskave dokazale uporabnost STI pri številnih boleznih srca. Znižana absolutna vrednost LS (manj negativna vrednost) ima tako diagnostično kot prognostično vrednost, saj je nižja vrednost pokazatelj bolezni miokarda, tako akutnih kot kroničnih stanj&#160;<span class="xref">(19,22)</span>, hkrati pa je povezana s slabšo prognozo in povečanim tveganjem za srčno-žilne dogodke&#160;<span class="xref">(26)</span>. V nadaljevanju predstavljamo podatke o STI pri tistih bolezenskih stanjih, za katere obstaja največ dokazov, in za katere menimo, da so lahko klinično uporabni.</p>
			<h2><span>4.1 </span>Ishemična bolezen srca</h2>
			<p>Ishemija srčne mišice najprej prizadene endokardni sloj miokarda. Ker v tem delu prevladujejo vzdolžno usmerjena mišična vlakna, ni presenetljivo, da prve znake ishemije zaznamo s spremenjeno longitudinalno deformacijo. Pri ishemiji vidimo znižane vrednosti največje deformacije v sistoli (<italic class="em">angl.</italic> peak systolic strain), vendar je veliko bolj specifična sprememba za ishemijo raztezanje v zgodnji sistoli (<italic class="em">angl.</italic> systolic stretch ali systolic lengthening) in skrajšanje po koncu sistole (<italic class="em">angl.</italic> post-systolic shortening, PSS) (<span class="ref-fig">Slik</span><span class="ref-fig">a 3</span>)<italic class="em">&#160;</italic><span class="xref">(27,28)</span>. Čeprav je PSS zelo občutljiv kazalec za ishemijo miokarda, ni povsem specifičen za ishemijo v mirovanju, zato ga je potrebno vedno obravnavati v sklopu drugih ultrazvočnih sprememb in klinične slike&#160;<span class="xref">(29)</span>. Slabša kakovost posnetkov in prisotnost artefaktov lahko otežujeta interpretacijo rezultatov deformacije. Če ugotovimo spremembe krivulj, značilne za ishemijo v več sosednjih segmentih, je velika verjetnost, da gre za ishemijo in ne za artefakt. <span class="ref-fig">Slik</span><span class="ref-fig">a</span><span class="ref-fig"> 4</span> prikazuje krivulje deformacije miokarda pri bolniku z akutno zaporo leve koronarne arterije.</p>
			<div>
				<div id="_idContainer008" class="figure-wrapper">
					<p><img src="2867-web-resources/image/zdravvestn-2867-sl-03.png" alt="" /></p>
					<p class="caption"><bold class="blue">Slika 3:</bold> Primerjava krivulj deformacije segmenta z ishemijo (rdeča krivulja) in segmenta brez ishemije (rumena krivulja).</p>
					<p class="legend">Rdeča krivulja predstavlja vse značilne spremembe, ki jih vidimo pri ishemiji: 1. raztezanje v zgodnji sistoli (<italic class="light">angl.</italic> early lengthening), 2. nižje vrednosti krivulj deformacije v sistoli in 3. skrajšanje po koncu sistole (<italic class="light">angl.</italic> post-systolic shortening, PSS). ED – konec diastole, AVC – zaprtje aortne zaklopke, ECG – elektrokardiogram.</p>
				</div>
			</div>
			<div>
				<div id="_idContainer010" class="figure-wrapper">
					<p><img src="2867-web-resources/image/zdravvestn-2867-sl-04.png" alt="" /></p>
					<p class="caption"><bold class="blue">Slika 4:</bold> Segmentne krivulje deformacije pri bolniku z akutno zaporo leve koronarne arterije (LAD).</p>
					<p class="legend">A. Posnetek koronarografije (projekcija CRA 30 °) prikazuje zaporo LAD v začetnem delu (označba s puščico). B. Prikaz območja meritve sledenja ultrazvočnega vzorca v preseku dveh votlin z označbo segmentov levega prekata. C. Segmentne krivulje deformacije iz preseka dveh votlin. Barve krivulj ustrezajo barvam segmentov na sliki B. Segmenti, ki predstavljajo povirje LAD (anteriorna stena in apeks levega prekata), imajo spremenjene krivulje deformacije; spremembe so značilne za ishemijo. ANT – anteriorna stena, INF – inferiorna stena, AVC – zaprtje aortne zaklopke, ECG – elektrokardiogram.</p>
				</div>
			</div>
			<p>Koristnost uporabe STI se je pokazala tudi pri obremenitveni ehokardiografiji&#160;<span class="xref">(30,31)</span>. Analiza longitudinalne deformacije med obremenitvijo izboljša natančnost ocene ishemije miokarda in viabilnosti. Pojav PSS pri obremenitveni ehokardiografiji je dokaz ishemije med naporom&#160;<span class="xref">(31)</span>. Obseg PSS med obremenitvijo pa je običajno večji, kot je obseg vidnih segmentnih motenj krčenja.</p>
			<p>Pri bolnikih z ishemično boleznijo srca je vrednost GLS povezana z obsegom infarktnega področja&#160;<span class="xref">(32)</span>. Bolniki po prebolelem miokardnem infarktu z iztisnim deležem (<italic class="em">angl.</italic> ejection fraction, EF) &gt; 40 % in ki imajo GLS &lt; - 14 %, imajo večje tveganje za slabši izid zdravljenja (smrt, hospitalizacija zaradi srčnega popuščanja) kot tisti z GLS &gt; - 14 %&#160;<span class="xref">(33)</span>. Pri tem je potrebno omeniti, da poleg GLS ohranja neodvisno napovedno vrednost glede izida zdravljenja tudi razmerje transmitralne dopplerske hitrosti E in tkivne dopplerske hitrosti mitralnega obroča (E/e’). Hkrati pa se je pri tej skupini bolnikov GLS izkazal kot boljši napovedni dejavnik za umljivost kot EF&#160;<span class="xref">(26,33,34)</span>.</p>
			<h2><span>4.2 </span>Kardiomiopatije</h2>
			<p>STI se je izkazala kot uporabna diagnostična metoda pri razlikovanju kardiomiopatij v začetni fazi bolezni. Ko imajo kardiomiopatije že izraženo tipično ultrazvočno in klinično sliko, je dodatna diagnostična vrednost STI majhna. Pri hipertrofiji LV zaradi katerega koli vzroka je LV EF zelo dolgo časa v poteku bolezni ohranjen ali celo »super« normalen, čeprav z GLS zaznamo okvaro sistolične funkcije. Dokazano je, da je GLS veliko bolj občutljiv kot LV EF za odkrivanje sistolične okvare miokarda pri bolnikih s hipertrofijo miokarda, saj ti bolniki nadomeščajo okvarjeno longitudinalno krčljivost na račun hipertrofije LV in radialne deformacije&#160;<span class="xref">(7)</span>.</p>
			<p>Pri bolnikih z amiloidozo srca je prisotno znižanje GLS in značilen segmentni vzorec longitudinalne deformacije&#160;<span class="xref">(35)</span>. Za ta vzorec je značilno znižanje vrednosti longitudinalne deformacije v bazalnih segmentih in ohranjena longitudinalna deformacija konice srca (<italic class="em">angl.</italic> apical sparing) (<span class="ref-fig">Slik</span><span class="ref-fig">a 5</span>A), kar je zelo občutljiv in specifičen znak za amiloidozo srca&#160;<span class="xref">(36)</span>. Pri amiloidozi srca je v začetni fazi absolutni gradient longitudinalne deformacije med bazo in konico srca večji kot 8 % in je najverjetneje povezan z razporeditvijo odloženega amiloida v srcu&#160;<span class="xref">(37)</span>. Z napredovanjem bolezni se poleg zniževanja deformacije posameznih segmentov znižuje tudi gradient med konico in bazo srca. Tudi pri zdravih osebah je lahko prisoten absolutni gradient longitudinalne deformacije med konico in bazo, vendar le-ta znaša okoli 2–4 %&#160;<span class="xref">(38)</span>.</p>
			<div>
				<div id="_idContainer012" class="figure-wrapper">
					<p><img src="2867-web-resources/image/zdravvestn-2867-sl-05.png" alt="" /></p>
					<p class="caption"><bold class="blue">Slika 5:</bold> Polarna mapa oseb z različnimi vzroki hipertrofije levega prekata.</p>
					<p class="legend">A. Bolnik z amiloidozo srca. Sistolične vrednosti longitudinalne deformacije so znižane v bazalnih in srednjih segmentih. B. Bolnik s hipertrofično kardiomiopatijo (asimetrična hipertrofija intraventrikularnega septuma). Znižane vrednosti longitudinalne deformacije so prisotne v bazalnih in srednjih segmentih intraventrikularnega septuma, kjer je tudi prisotna hipertrofija. C. Bolnik s hipertenzijsko boleznijo srca (zmerno koncentrično hipertrofijo levega prekata). Ta skupina bolnikov nima značilnega segmentnega vzorca LS.</p>
				</div>
			</div>
			<p>Pri bolnikih s hipertrofično kardiomiopatijo (HCM) in ohranjenim EF v zgodnji fazi bolezni okvaro miokarda dokažemo z znižanim GLS&#160;<span class="xref">(39)</span>, dodatno pa so v hipertrofičnih segmentih znižane tudi sistolične vrednosti longitudinalne deformacije (<span class="ref-fig">Slik</span><span class="ref-fig">a 5</span>B)&#160;<span class="xref">(40)</span>. Znižane vrednosti longitudinalne deformacije opisujejo tudi pri bolnikih s pozitivno mutacijo gena za HCM, ki pa klinično še nimajo izražene hipertrofije&#160;<span class="xref">(41)</span>. V zadnjih evropskih priporočilih za obravnavno bolnikov s HCM&#160;<span class="xref">(42)</span> je STI omenjena kot ena od metod za zgodnjo prepoznavo sistolične okvare pri tej skupini bolnikov. Hkrati pa ima GLS tudi napovedni pomen pri bolnikih s HCM, saj so nižje vrednosti GLS povezane s slabšim izzidom zdravljenja in motnjami ritma&#160;<span class="xref">(43)</span>.</p>
			<p>Rezultati raziskav kažejo, da je metoda STI lahko klinično uporabna pri razlikovanju različnih vzrokov hipertrofije LV&#160;<span class="xref">(35)</span>. Globalne vrednosti longitudinalne deformacije in razporeditev segmentnih vrednosti longitudinalne deformacije lahko pomagajo pri razlikovanju hipertrofije LV v sklopu hipertenzijske bolezni srca, amiloidoze srca, HCM in fiziološke hipertrofije pri športnem srcu&#160;<span class="xref">(44,45)</span>. Bolniki s patološko hipertrofijo in normalni iztisnim deležem so imeli absolutno nižje vrednosti longitudinalne deformacije kot športniki&#160;<span class="xref">(46)</span>. <span class="ref-fig">Slik</span><span class="ref-fig">a 5</span> prikazuje polarne mape longitudinalne deformacije pri osebah z različnim vzrokom hipertrofije LV.</p>
			<p>Pri tem je potrebno poudariti, da zaenkrat STI ni metoda, na osnovi katere bi lahko rutinsko ločevali med različnimi kardiomiopatijami. Lahko pa nam je v pomoč pri odločanju o nadaljnjih preiskavah in vodenju teh bolnikov, saj se je GLS izkazal kot boljši napovedni dejavnik za izid zdravljenja kot EF&#160;<span class="xref">(26,47</span><span class="xref">)</span>.</p>
			<h2><span>4.3 </span>Bolniki po kemoterapiji</h2>
			<p>Eden pomembnih stranskih učinkov kemoterapije je kardiotoksičnost. Pravočasna prepoznava zgodnje poškodbe miokarda zaradi kemoterapije je bistvenega pomena za pravočasno ukrepanje in zdravljenje&#160;<span class="xref">(48-50)</span>. STI se je izkazala kot zelo uspešna metoda, saj že v zgodnji fazi prepozna subtilno, subklinično okvaro miokarda, ki je klasična ehokardiografija še ne zazna&#160;<span class="xref">(51,52)</span>. Vrednost GLS zelo natančno napoveduje nadaljnje zmanjševanje LV EF pri tej skupini bolnikov&#160;<span class="xref">(53)</span>. Relativno zmanjšanje GLS za več kot 15 % glede na stanje pred kemoterapijo je kazalec zgodnje okvare miokarda. V priporočilih evropskega združenja za kardiologijo za obravnavno bolnikov z rakom in kardiotoksičnostjo tako predlagajo, da imajo te novejše ultrazvočne metode prednost pred klasičnimi kazalci sistolične funkcije pri spremljanju bolnikov&#160;<span class="xref">(49,50,54)</span>. Pri tem je pomembno omeniti, da priporočila jasno navajajo, da odločitev o spremembi odmerka ali prekinitvi kemoterapije ne sme temeljiti zgolj na meritvi GLS. Priporoča se, da se STI izvaja kot del ehokardiografske preiskave pri vseh rakavih bolnikih, zdravljenih s kardiotoksičnimi zdravili. Algoritem uporabe GLS pri razpoznavi bolnikov s kardiotoksično okvaro po kemoterapiji pa je predstavljen na <span class="ref-fig">Slik</span><span class="ref-fig">i 6</span>. Zadnje raziskave nakazujejo, da spremljanje teh bolnikov z uporabo STI izboljša tako kakovost kot tudi stroške zdravljenja&#160;<span class="xref">(55)</span>.</p>
			<div>
				<div id="_idContainer014" class="figure-wrapper">
					<p><img src="2867-web-resources/image/zdravvestn-2867-sl-06.png" alt="" /></p>
					<p class="caption"><bold class="blue">Slika 6:</bold> Algoritem za razpoznavanje zgodnje okvare miokarda po kemoterapiji (prilagojeno po Plana J, et al.(50) in Zamorano JL, et al&#160;<span class="xref">(49)</span>). EF – iztisni delež. GLS – globalna longitudinalna deformacija.</p>
				</div>
			</div>
			<h2><span>4.4 </span>Bolezni srčnih zaklopk</h2>
			<p>Uporaba STI nam lahko nudi dodatne informacije predvsem pri asimptomatičnih bolnikih z zmerno do hudo boleznijo zaklopk. Pri tej skupini bolnikov se zaenkrat za operacijo odločimo na podlagi velikost prekata in EF&#160;<span class="xref">(56)</span>. Ker do znižanja iztisnega deleža pride pozno v poteku bolezni, ko je najverjetneje prisotna že delno nepopravljiva okvara miokarda, zadnje raziskave nakazujejo, da bi bila pri teh bolnikih koristna operacija v zgodnji fazi bolezni pred znižanjem EF. Uporaba STI za odkrivanje subklinične okvare miokarda se je tako izkazala kot koristna pri asimptomatični zmerni do hudi aortni regurgitaciji&#160;<span class="xref">(57-59)</span>, aortni stenozi&#160;<span class="xref">(60)</span> in mitralni regurgitaciji&#160;<span class="xref">(61,62)</span>. Pri kandidatih za popravo mitralne zaklopke je absolutna vrednost GLS &lt; –19,9 % pred operacijo povezana z nepopravljivo okvaro miokarda in dolgoročno pri teh bolnikih ne pride do izboljšanja funkcije LV po operaciji&#160;<span class="xref">(61)</span>. Hkrati pa je vrednost GLS pred operacijo neodvisni napovedni dejavnik za srčno-žilne dogodke in smrtnost pri tej skupini bolnikov&#160;<span class="xref">(63)</span>.</p>
			<p>Trenutne evropske smernice za obravnavno bolnikov z boleznijo srčnih zaklopk še ne priporočajo rutinske uporabe STI za opredelitev subklinične okvare LV in za odločitev glede nadaljnjega zdravljenja&#160;<span class="xref">(64</span><span class="xref">)</span>. Vendar pa v ustanovah z več izkušnjami s STI že uporabljajo vrednosti GLS &lt; -16 % kot mejo za subklinično okvaro miokarda pri tej skupini bolnikov&#160;<span class="xref">(19)</span>. Nedavna priporočila mednarodne skupine za bolezni srčnih zaklopk poudarjajo, da pri bolnikih z asimptomatično hudo aortno stenozo z uporabo večpredstavnih slikovnih preiskav dobro ovrednotimo tveganje in opredelimo ustrezen čas operacije&#160;<span class="xref">(65)</span>. Tako svetujejo pri tej skupini bolnikov operacijo, ko je vrednost GLS ≤ -15,9 % in so pridruženi tudi drugi dejavniki, ki opredeljujejo bolnike z veliko ogroženostjo – veliko breme kalcija in fibroza miokarda, vidna z MRI srca.</p>
			<h2><span>4.5 </span>Miokarditis</h2>
			<p>Miokarditis je vnetje srčne mišice, ki za razliko od ishemične bolezni srca prizadene predvsem epikardno in redkeje srednjo plast miokarda levega prekata. Spremembe so lahko difuzne ali pa imajo žariščno porazdelitev, ki presega povirje ene koronarne arterije. Ker vnetje poteka predvsem v epikardni plasti, kjer prevladujejo vzdolžno orientirana mišična vlakna, je iztisni delež LV pogosto ohranjen, medtem ko je GLS pomembno znižan&#160;<span class="xref">(66)</span>. Hkrati znižane segmentne vrednosti LS tudi dobro odslikavajo žariščno prizadetost LV (<span class="ref-fig">Slik</span><span class="ref-fig">a 7)</span>.</p>
			<div>
				<div id="_idContainer016" class="figure-wrapper">
					<p><img src="2867-web-resources/image/zdravvestn-2867-sl-07.png" alt="" /></p>
					<p class="caption"><bold class="blue">Slika</bold><bold class="blue"> 7:</bold> Spremembe longitudinalne deformacije in spremembe, prisotne pri slikanju srca z magnetno resonanco pri bolniku z miokarditisom.</p>
					<p class="legend">Polarna mapa longitudinalne deformacije in vrednost GLS (označeno s puščico) (A) ter slikanje srca z magnetno resonanco (MRI) (IR (<italic class="light">angl.</italic> inversion recovery) T1 poudarjeni sliki v fazi poznega obarvanja z gadolinijevim kontrastnim sredstvom) v preseku kratke osi (B) in v preseku štirih votlin (C) v akutni fazi bolezni (zgoraj) in 6 mesecev kasneje (spodaj).</p>
					<p class="legend">Zgoraj: Pomembno znižan GLS (–15 %) kljub ohranjenemu iztisnemu deležu (EF 55 %) v akutni fazi bolezni (1A). Modro so obarvani segmenti z najbolj patološkimi vrednostmi longitudinalne deformacije, kar dobro zrcali žariščno prizadetost LV, potrjeno z MRI srca. Hiperintenzivni signal (rumene puščice) predstavlja kopičenje gadolinijevega kontrastnega sredstva subepikardno zaradi edema v inferiorni, inferolateralni in anterolateralni steni LV ter v srednjem sloju apikalnega septuma (1B, 1C).</p>
					<p class="legend">Spodaj: Pomembno izboljšanje GLS (–21 %) ob le blagem zvečanju iztisnega deleža (58 %) po 6 mesecih (2A). Dobro ujemanje med segmentnim izboljšanjem longitudinalne deformacije in zmanjšanjem signala patološkega kopičenja kontrasta gadolinija, ki je v pozni fazi bolezni predstavljal končne fibrozne spremembe po prebolelem miokarditisu (2B, 2C).</p>
				</div>
			</div>
			<p>Uporabnost STI pri bolnikih z miokarditisom so potrdile številne raziskave. V akutni fazi bolezni znižane vrednosti GLS dobro odražajo obseg edema srčne mišice, dokazanega z MRI srca&#160;<span class="xref">(67,68)</span>. GLS vrednosti so tudi povezane z obsegom limfocitne infiltracije v bioptatu miokarda&#160;<span class="xref">(69)</span>. Pri bolnikih z akutnim miokarditisom se je znižan GLS izkazal kot neodvisni napovedni kazalec slabega izida&#160;<span class="xref">(70)</span>. Pri bolnikih s kroničnim miokarditisom in ohranjenim iztisnim deležem LV je GLS celo boljši diagnostični kazalec kot trenutno uveljavljeni MRI kazalci miokarditisa&#160;<span class="xref">(71)</span>.</p>
			<h2><span>4.6 </span>Resinhronizacijsko zdravljenje srčnega popuščanja</h2>
			<p>Številne različice meritev disinhronije z opredelitvijo časa do maksimalne hitrosti deformacije ali časa do največjega skrajšanja posameznih segmentov (<italic class="em">angl.</italic> time-to peak) so tehnično razmeroma zahtevne, hkrati pa se niso izkazale, da izboljšajo izbor bolnikov, ki dobro odgovorijo na resinhronizacijsko zdravljenje (<italic class="em">angl.</italic> cardiac resynchronization therapy, CRT)&#160;<span class="xref">(72)</span>. Pri bolnikih, kandidatih za zdravljenje s CRT, je veliko enostavneje in hitreje opredeliti vzorec deformacije sten LV prekata kot izmeriti številčne vrednosti. Skrajšanje septuma v zgodnji sistoli in raztezanje lateralne stene v zgodnji sistoli ter nato maksimalno skrajšanje lateralne stene po zaprtju aortne zaklopke (<span class="ref-fig">Slik</span><span class="ref-fig">a 8</span>) zelo dobro napovedujejo dober odgovor na CRT&#160;<span class="xref">(73-75)</span>. Zgodnje, hitro gibanje septuma v začetku sistole (<italic class="em">angl</italic><italic class="em">.</italic> septal flash) in tipično gibanje konice LV (<italic class="em">angl.</italic> apical rocking), ki ju je mogoče določiti tudi samo vizualno, prav tako zelo dobro napoveduje odziv na zdravljenje s CRT&#160;<span class="xref">(75,76)</span>. Čeprav te ultrazvočne metode v trenutno veljavnih smernicah še nimajo mesta za izbiro bolnikov za CRT&#160;<span class="xref">(77)</span>, nam lahko vendarle predstavljajo napovednik uspešnosti zdravljenja.</p>
			<h1><span>5 </span>Zaključek</h1>
			<p>Slikovne metode deformacije miokarda so se razvile do te mere, da postajajo pomembne dopolnilne ehokardiografske metode pri širokem spektru bolezni. Uporaba STI nam nudi dodatne informacije o mehaniki levega prekata, hkrati pa nam omogoča, da zaznamo subklinično okvaro miokarda bistveno prej kot s klasičnimi ultrazvočnimi metodami. STI ima tudi prognostični pomen pri bolnikih s različnimi kardiomiopatijami, saj je GLS boljši napovedni dejavnik za izid zdravljenja kot EF. Glede na podatke iz literature so se novejše metode deformacije miokarda izkazale kot koristna dodatna diagnostična metoda pri ultrazvočni preiskavi srca, zato spodbujamo vse izvajalce k bolj pogosti uporabi STI pri kliničnem delu.</p>
		</article>
		<div id="_idContainer018" class="figure-wrapper">
			<p><img src="2867-web-resources/image/zdravvestn-2867-sl-08.png" alt="" /></p>
			<p class="caption"><bold class="blue">Slika 8:</bold> Krivulje longitudinalne deformacije v preseku 4 votlin pri bolniku s srčnim popuščanjem in levokračnim blokom.</p>
			<p class="legend">Prikazan je značilni vzorec: 1. skrajšanje segmentov septuma v zgodnji sistoli, 2. raztezanje segmentov lateralne stene v zgodnji sistoli in 3. vrh kontrakcije lateralne stene po koncu sistole. Ac – zaprtje aortne zaklopke; Ao – odprtje aortne zaklopke; Mc – zaprtje mitralne zaklopke; Mo – odprtje mitralne zaklopke.</p>
		</div>
	</body>
</html>
