<!DOCTYPE html>
<html xmlns="http://www.w3.org/1999/xhtml">
	<head>
		<meta charset="utf-8" />
		<title>2892</title>
	</head>
	<body id="x2892" lang="sl-SI">
		<sidebar id="_idContainer000" class="meta-wrapper">
			<p class="slug"><bold class="strong">@publisher.id:</bold> 2892</p>
			<p class="slug"><bold class="strong">@primary-language</bold><bold class="strong">:</bold> <span class="primary-language">sl</span>, en</p>
			<p class="slug"><bold class="strong">@discipline-en:</bold> Microbiology and immunology, <span class="discipline-en">Stomatology</span>, Neurobiology, Oncology, Human reproduction, Cardiovascular system, Metabolic&#160;and&#160;hormonal&#160;disorders, Public&#160;health (occupational medicine), Psychiatry</p>
			<p class="slug"><bold class="strong">@discipline-sl:</bold> Mikrobiologija in imunologija, <span class="discipline-sl">Stomatologija</span>, Nevrobiologija, Onkologija, Reprodukcija človeka, Srce in ožilje, Metabolne&#160;in&#160;hormonske&#160;motnje, Javno&#160;zdravstvo&#160;(varstvo pri delu), Psihiatrija</p>
			<p class="slug"><bold class="strong">@article-type-en:</bold> Editorial, <span class="article-type-en">Original scientific article</span>, Review article, Short scientific article, Professional article</p>
			<p class="slug"><bold class="strong">@article-type-sl:</bold> Uvodnik, <span class="article-type-sl">Izvirni znanstveni članek</span>, Pregledni znanstveni članek, Klinični primer, Strokovni članek</p>
			<p class="slug"><bold class="strong">@running-header:</bold> <span class="running-header">Motnje hranjenja in požiranja pri otrocih z razcepi v orofacialnem področju</span></p>
			<p class="slug"><bold class="strong">@reference-sl:</bold> <span class="reference-sl">Zdrav Vestn | september – oktober 2019 | Letnik 88</span></p>
			<p class="slug"><bold class="strong">@reference-en:</bold> <span class="reference-en">Zdrav Vestn | September – October 2019 | Volume 88</span></p>
		</sidebar>
		<sidebar id="_idContainer001" class="meta-wrapper">
			<p class="aff lang-sl"><span class="ref-aff">1</span> Univerzitetni rehabilitacijski inštitut Republike Slovenije – Soča, Ljubljana, Slovenija</p>
			<p class="aff lang-sl"><span class="ref-aff">2</span> Klinični oddelek za maksilofacialno in oralno kirurgijo, Kirurška klinika, Univerzitetni klinični center Ljubljana, Ljubljana, Slovenija</p>
			<p class="aff lang-sl"><span class="ref-aff">3</span> Klinika za otorinolaringologijo in cervikofacialno kirurgijo, Univerzitetni klinični center Ljubljana, Ljubljana, Slovenija</p>
			<p class="aff lang-sl"><span class="ref-aff">4</span> Medicinska fakulteta,  Univerza v Ljubljani, Ljubljana, Slovenija</p>
			<p class="aff lang-en"><span class="ref-aff">1</span> University Rehabilitation Institute Republic of Slovenia, Ljubljana, Slovenia</p>
			<p class="aff lang-en"><span class="ref-aff">2</span> Department of Maxillofacial and Oral Surgery, Division of Surgery, University Medical Centre Ljubljana, Ljubljana, Slovenia</p>
			<p class="aff lang-en"><span class="ref-aff">3</span> Department of Otorhinolaryngology and Cervicofacial Surgery, University Medical Centre Ljubljana, Ljubljana, Slovenia</p>
			<p class="aff lang-en"><span class="ref-aff">4</span> Faculty of Medicine, University of Ljubljana, Ljubljana, Slovenia</p>
			<p class="label">Korespondenca/Correspondence:</p>
			<p class="correspondence">Nika Jelenc, e:&#160;nika.jelenc@ir-rs.si</p>
			<p class="label">Ključne besede:</p>
			<p class="keywords lang-sl">razcepi v orofacialnem področju; težave s hranjenjem in požiranjem; vprašalnik; dejavniki tveganja; obravnava </p>
			<p class="label">Key words:</p>
			<p class="keywords lang-en">orofacial clefts; feeding and swallowing problems; questionnaire; risk factors; interventions</p>
			<p class="history">Prispelo: 27. 10. 2018 Sprejeto: 24. 3. 2019</p>
		</sidebar>
		<article>
			<h1 class="title lang-sl">Motnje hranjenja in požiranja pri otrocih z razcepi v orofacialnem področju</h1>
			<h1 class="title lang-en" lang="en-US">Feeding and swallowing disorders in children with clefts in the orofacial region</h1>
			<p class="author" lang="en-US"><span class="given-name">Nika</span> <span class="surname">Jelenc</span>,<sup class="sup">1</sup> <span class="given-name">Andreja</span> <span class="surname">Eberlinc</span>,<sup class="sup">2</sup> <span class="given-name">Irena</span> <span class="surname">Hočevar Boltežar</span><sup class="sup">3,4</sup></p>
			<h1 class="abs"><a id="_idTextAnchor000"></a>Izvleček</h1>
			<p class="abs"><bold class="strong">Izhodišče:</bold> Orofacialni razcep je najpogostejša prirojena obrazna nepravilnost. Otroci z razcepi v orofacialnem področju imajo poleg težav z govorom tudi težave na področju hranjenja in požiranja. Raziskave kažejo, da so simptomi težav s hranjenjem precej raznoliki. V skrajnih primerih je potrebno uvesti nadomestne načine hranjenja. V Sloveniji še ni bila narejena raziskava o pojavljanju težav s hranjenjem pri otrocih z razcepi v orofacialnem področju.</p>
			<p class="abs"><bold class="strong">Metode:</bold> Ugotoviti smo želeli pogostost in vrsto težav s hranjenjem otrok z razcepi v orofacialnem področju, starih od pet mesecev do šest let. V ta namen smo izoblikovali anonimni vprašalnik za starše o vrsti orofacialnega razcepa, možnih otrokovih težavah pri hranjenju, požiranju in govoru ter pripomočkih za hranjenje. Vprašalnik je bil najprej pilotsko preizkušen pri starših otrok z orofacialnimi razcepi med kontrolnimi ambulantnimi pregledi, nato pa poslan 93 staršem otrok z orofacialnimi razcepi, rojenih v obdobju treh zaporednih let. Z opisno statistiko smo predstavili pogostnost pojavljanja težav ter analizirali dejavnike, ki so se pogosteje pojavljali pri otrocih s težavami pri hranjenju.</p>
			<p class="abs"><bold class="strong">Rezultati:</bold> Starši 58 otrok z orofacialnimi razcepi so izpolnili vprašalnik. Ugotovili smo, da je imelo skoraj tri četrtine otrok težave z vzpostavitvijo hranjenja takoj po rojstvu, kasneje so se težave s hranjenjem zmanjšale, vendar so bile v četrtini primerov še vedno prisotne do zaključenega kirurškega zdravljenja. Največ težav se je pojavljalo zaradi uhajanja hrane in pijače skozi nos, požiranja zraka pri hranjenju po steklenički in podaljšanega časa hranjenja. Otroci z razcepom neba z razcepom ustnice ali brez so imeli bistveno več težav s hranjenjem kot otroci samo z razcepom ustnice. Večina staršev je za hranjenje uporabljala prilagojeno stekleničko in je bila z uporabo zadovoljna. Več kot polovica staršev je izjavila, da so prejeli premalo informacij v zvezi s hranjenjem pred in takoj po rojstvu otroka.</p>
			<p class="abs"><bold class="strong">Zaključek:</bold> Kljub dobro organizirani multidisciplinarni skrbi za otroke z orofacialnimi razcepi v Sloveniji starši še vedno pogrešajo konkretna navodila o hranjenju otroka z orofacialnim razcepom, zaradi česar bo potrebno dodatno izobraziti predvsem medicinske sestre, ki delajo v porodnišnicah. Glede na visoke cene pripomočkov za hranjenje otrok z orofacialnimi razcepi bi bilo dobrodošlo, da bi kril stroške ZZZS.</p>
			<h1 class="abs">Abstract</h1>
			<p class="abs"><bold class="strong">Background:</bold> Orofacial clefts are the most common congenital craniofacial malformations. Children with orofacial clefts do not only have problems with speech, but also with feeding and swallowing. Alternative methods of feeding need to be introduced in severe cases. Until now there has not been conducted a single study regarding feeding and swallowing problems in children with orofacial clefts in Slovenia.</p>
			<p class="abs"><bold class="strong">Methods:</bold> The aim of the study was to determine the prevalence and the type of feeding and swallowing problems in children with orofacial clefts, aged between five months and six years. An anonymous questionnaire for parents was created, containing questions about the type of the child’s orofacial cleft, child’s possible feeding, swallowing and speech problems, and special feeding gadgets. The questionnaire was initially tested in a pilot study during routine medical follow-up visits. Afterwards, it was sent to 93 parents of children with clefs, born in a period of three consecutive years. A descriptive statistics was used to present the prevalence of feeding and swallowing problems in children with orofacial clefts. The factors correlated with feeding problems were analysed.</p>
			<p class="abs"><bold class="strong">Results:</bold> Almost three-quarters of children had problems with feeding immediately after birth; problems with feeding later decreased, but they were still present in one quarter of all cases until the completed surgical treatment. Most difficulties occurred due to nasal regurgitation, excessive air intake while bottle feeding, and prolonged feeding time. Children with cleft palate with or without cleft lip had significantly more feeding problems in comparison to children with cleft lip only. Most parents used special feeding bottles and were generally satisfied with their use. More than a half of the parents believed that they had received too little information about feeding before and immediately after the child’s birth.</p>
			<p class="abs"><bold class="strong">Conclusion:</bold> Despite the well-organized multidisciplinary care of children with orofacial clefts in Slovenia, parents still miss the professional counselling about feeding their children. Therefore, an additional education of nurses working in maternity hospitals will be necessary in the future. Considering the high prices of special feeding gadgets for children with orofacial clefts, covering of their costs by the health insurance would be welcome.</p>
			<p class="cite-as"><bold class="strong">Citirajte kot/</bold><bold class="strong">Cite as:</bold> Nika Jelenc, Andreja Eberlinc, Irena Hočevar Boltežar. [Feeding and swallowing disorders in children with clefts in the orofacial region]. Zdrav Vestn. 2019;88(9–10):405–14.</p>
			<p class="doi"><bold class="strong">DOI:</bold> 10.6016/ZdravVestn.2892</p>
			<h1><span>1 </span>Uvod</h1>
			<p>Orofacialni razcep je najpogostejša prirojena obrazna nepravilnost. V Sloveniji se rodi približno 1,77 posameznikov z razcepom v orofacialnem področju na 1.000 živorojenih otrok&#160;<span class="xref">(1)</span><span class="xref">.</span> Večina orofacialnih razcepov nastane kot kombinacija genetskih in zunanjih faktorjev in se razvije v zgodnji fazi nosečnosti<span class="xref">&#160;</span><span class="xref">(2)</span>.</p>
			<p>Orofacialne razcepe delimo v štiri skupine. V prvo skupino sodi razcep ustnice (<italic class="em">cheiloschisis – CL)</italic> ali ustnice in čeljustnega grebena na eni ali obeh straneh <italic class="em">(cheilognathoschisis unilateralis/</italic><italic class="em">bilateralis – CLA)</italic>. V drugo skupino sodi razcepljena ustnica, čeljustni greben in nebo na eni ali obeh straneh (<italic class="em">cheilognathopalatoschisis unilateralis – UCLP</italic><italic class="em"> / bilateralis – BCLP)</italic>. Pri tretji skupini orofacialnih razcepov gre za razcepljeno nebo <italic class="em">(palatoschisis – CP)</italic>. V četrto skupino sodijo redke oblike orofacialnih razcepov na drugih predelih obraza&#160;<span class="xref">(2,3)</span><span class="xref">.</span> Orofacialni razcep se lahko pojavi kot del sindromske simptomatike. Obstaja več kot 400 sindromov, povezanih z razcepom ustnice in/ali neba&#160;<span class="xref">(</span><span class="xref">4)</span><span class="xref">.</span> Približno 30 % vseh orofacialnih razcepov se pojavi v sklopu sindroma&#160;<span class="xref">(5)</span><span class="xref">.</span></p>
			<p>Razcep v orofacialnem področju lahko v veliki meri vpliva na izgled, govor, sluh ter rast in razvoj obraza, ne nazadnje pa tudi psiho-socialno in ekonomsko prizadene otroka in njegovo družino ter s tem močno zniža kakovost življenja&#160;<span class="xref">(</span><span class="xref">2,6)</span><span class="xref">.</span></p>
			<p>Hranjenje je osnovna funkcija človeka. Hranjenje in požiranje zajema celoten akt od sprejema hrane v usta do oblikovanja grižljaja in potovanja grižljaja prek žrela v požiralnik in želodec&#160;<span class="xref">(</span><span class="xref">7)</span><span class="xref">.</span></p>
			<p>Številne študije so pokazale, da imajo otroci z orofacialnimi razcepi težave s hranjenjem različnih razsežnosti, vendar si strokovnjaki niso enotni glede simptomatike težav. Lahko prihaja do davljenja, kašlja, požiranja zraka in podaljšanega časa hranjenja, s tem pa tudi do neustreznega pridobivanja na teži, dehidracije in potrebe po nadomestnem načinu hranjenja&#160;<span class="xref">(8,9)</span><span class="xref">.</span> Najpogosteje opisana težava pri hranjenju novorojenčkov z razcepom neba je oralna motorična disfunkcija in zahajanje hrane skozi nos ter nizka učinkovitost pri hranjenju. Največ tveganja za nastanek težav s hranjenjem obstaja pri otrocih z Robinovo sekvenco&#160;<span class="xref">(10)</span><span class="xref">.</span></p>
			<p>De Vries in sodelavci<span class="xref">&#160;</span><span class="xref">(8)</span> so s pomočjo vprašalnikov za starše (90 udeležencev) ugotavljali pogostost težav s hranjenjem pri osebah s CP. Kar 67 % v študijo zajetih otrok z CP je kazalo visoko tveganje za nastanek težav s hranjenjem. Pogosto je bilo potrebno uvesti hranjenje prek nazogastrične sonde (v 32 %). Jones<span class="xref">&#160;</span><span class="xref">(11)</span> je navajal težave s hranjenjem pri 25 % otrok z različnimi orofacialnimi razcepi, Spriestersbach s sodelavci<span class="xref">&#160;</span><span class="xref">(12)</span> pa je ugotovil, da je imelo kar 73 % otrok z izoliranim CP težave s hranjenjem. Reid in sodelavci<span class="xref">&#160;</span><span class="xref">(13)</span> so preiskovali veščine hranjenja pri dojenčkih s shizo in poskušali prepoznati dejavnike tveganja. Ugotovili so, da ima 32 % novorojenčkov z orofacialnimi razcepi šibke veščine hranjenja, prevalenca se pri treh mesecih starosti zniža na 19 % in pri 14 mesecih na 15 %. Le redki novorojenčki z določenimi orofacialnimi razcepi se lahko hranijo z dojenjem. De Vries in sodelavc<span class="xref">&#160;</span><span class="xref">(8)</span> so zabeležili, da 86 % mater otrok z razcepi neba ni nikoli poskusilo dojiti. Trenouth in Campbell<span class="xref">&#160;</span><span class="xref">(14)</span> sta ugotovili, da so samo pri novorojenčkih z izoliranim CL uspeli vzdrževati ustrezno telesno težo le z dojenjem.</p>
			<p>Reid in sodelavci<span class="xref">&#160;</span><span class="xref">(15)</span> so raziskovali, kakšno je sesanje novorojenčkov, rojenih z orofacialnimi razcepi. Ugotovili so, da so otroci z izoliranim CL izkazovali podobno sesanje kot vrstniki, pri novorojenčkih s CP s CL ali brez pa so zaznali spremenjen vzorec sesanja.</p>
			<p>Strokovnjaki opozarjajo, da je hranjenje potrebno obravnavati povsem drugače, kadar gre za orofacialni razcep v okviru kraniofacialnega sindroma. Takrat poleg prizadetih obraznih struktur na hranjenje vpliva še vrsta drugih strukturnih, dihalnih in živčno-mišičnih posebnosti otroka&#160;<span class="xref">(16,17)</span><span class="xref">.</span></p>
			<p>Pomembno je vedeti, da je zdravljenje otrok z orofacialnimi razcepi dolgotrajno in zapleteno, vanj so od otrokovega rojstva naprej vključeni različni specialisti, ki se redno sestajajo, skupaj načrtujejo zdravljenje najbolj zahtevnih otrok z orofacialnimi razcepi, vrednotijo svoje delo, iščejo vzroke za neuspehe, jih skušajo pojasniti in odpravljati&#160;<span class="xref">(18)</span><span class="xref">.</span> Člani tima ugotavljajo nastale motnje, sami obravnavajo otroka z orofacialnim razcepom ali ga napotijo k drugim ožje usmerjenim strokovnjakom v bližini otrokovega doma&#160;<span class="xref">(19,20)</span><span class="xref">.</span></p>
			<p>Doslej v Sloveniji še ni bilo študije, ki bi sistematično raziskovala probleme hranjenja in požiranja pri otrocih z orofacialnimi razcepi in njihovo reševanje.</p>
			<h1><span>2 </span>Metode</h1>
			<p>Preiskovana populacija so bili predšolski otroci z razcepom v orofacialnem področju, stari od 6 mesecev do 6 let. Za namen raziskave smo na podlagi podatkov iz literature<span class="xref">&#160;</span><span class="xref">(17,21)</span> oblikovali anonimni vprašalnik. Vprašanja so bila vezana na splošne informacije o otroku, podatke o njegovem hranjenju in požiranju, uporabljenih pripomočkih za hranjenje, spremljajočih težavah poleg hranjenja (občutljivost pri sprejemanju dotikov v ustih in umivanju zob, težave pri razvoju govora, stres staršev ob hranjenju), ter podatke o podpori in pomoči strokovnih delavcev pri hranjenju otroka z orofacialnim razcepom.</p>
			<p>Vprašalnik smo najprej pilotno preizkusili z 19 starši, ki so pripeljali svoje otroke z orofacialnimi razcepi na kontrolni pregled k maksilofacialnemu kirurgu, nato pa ga razposlali vsem staršem otrok z orofacialnimi razcepi, rojenih v treh zaporednih letih, od 1. 1. 2013 do 31. 12. 2016. Vprašalnik je bil anonimen, le s pripisanim imenom otroka in podpisanim dovoljenjem staršev smo lahko povzeli medicinske podatke otrok iz zdravstvene dokumentacije in z njimi dopolnili rezultate vprašalnika (gestacijska starost ob rojstvu in tip orofacialnega razcepa).</p>
			<p>Rezultate smo analizirali s programom Excel 2013 in IBM SPSS Statistics 22.0. Predstavili smo jih z opisno statistiko, nato pa primerjali rezultate vprašalnika med skupino otrok z orofacialnimi razcepi, ki so imeli težave s hranjenjem in požiranjem, in skupino otrok, za katere so starši navedli, da težav s hranjenjem niso imeli. Uporabili smo test hi-kvadrat oziroma Fisherjev natančni test.</p>
			<p>Raziskavo je odobrila Komisija za medicinsko etiko Republike Slovenije (odločba št. 0120–107/2017).</p>
			<h1><span>3 </span><a id="_idTextAnchor001"></a>Rezultati</h1>
			<p><a id="_idTextAnchor002"></a><a id="_idTextAnchor003"></a>Odziv na poslani vprašalnik je bil 47 %, od 93 poslanih vprašalnikov smo jih dobili vrnjenih 44. V končno analizo je bilo skupaj vključenih 58 vprašalnikov, poleg 44 vrnjenih še 14 popolnoma izpolnjenih vprašalnikov iz pilotske raziskave, in sicer tistih, ki so jih izpolnjevali starši otrok, starih 6 let in manj. Končno skupino so tako sestavljali otroci, ki so bili stari med šest in 72 mesecev (srednja vrednost 30 mesecev, standardni odklon 16,8 mesecev). Udeležence raziskave smo razdelili v skupine glede na vrsto orofacialnega razcepa (<span class="ref-table">Tabel</span><span class="ref-table">a 1</span>).</p>
			<div>
				<div id="_idContainer002" class="table-wrapper">
					<p class="caption"><bold class="blue">Tabela 1:</bold> Vrsta orofacialnega razcepa glede na spol udeležencev raziskave (N = 58).</p>
					<table id="table001" class="table">
						<colgroup>
							<col />
							<col />
							<col />
							<col />
						</colgroup>
						<thead>
							<tr class="table">
								<td class="table th">
									<p class="tbl-fig_th">Vrsta</p>
								</td>
								<td class="table th">
									<p class="tbl-fig_th">Moški (%)</p>
								</td>
								<td class="table th">
									<p class="tbl-fig_th">Ženske (%)</p>
								</td>
								<td class="table th">
									<p class="tbl-fig_th">Skupaj (%)</p>
								</td>
							</tr>
						</thead>
						<tbody>
							<tr class="table">
								<td class="table tr">
									<p>UCL</p>
								</td>
								<td class="table tr">
									<p class="right">3 (5,2)</p>
								</td>
								<td class="table tr">
									<p class="right">2 (3,4)</p>
								</td>
								<td class="table tr">
									<p class="right">5 (8,6)</p>
								</td>
							</tr>
							<tr class="table">
								<td class="table tr">
									<p>UCLA</p>
								</td>
								<td class="table tr">
									<p class="right">1 (1,7)</p>
								</td>
								<td class="table tr">
									<p class="right">2 (3,4)</p>
								</td>
								<td class="table tr">
									<p class="right">3 (5,2)</p>
								</td>
							</tr>
							<tr class="table">
								<td class="table tr">
									<p>BCLA</p>
								</td>
								<td class="table tr">
									<p class="right">1 (1,7)</p>
								</td>
								<td class="table tr">
									<p class="right">2 (3,4)</p>
								</td>
								<td class="table tr">
									<p class="right">3 (5,2)</p>
								</td>
							</tr>
							<tr class="table">
								<td class="table tr">
									<p>CP</p>
								</td>
								<td class="table tr">
									<p class="right">11 (19,0)</p>
								</td>
								<td class="table tr">
									<p class="right">13 (22,4)</p>
								</td>
								<td class="table tr">
									<p class="right">24 (41,4)</p>
								</td>
							</tr>
							<tr class="table">
								<td class="table tr">
									<p>UCLP</p>
								</td>
								<td class="table tr">
									<p class="right">9 (15,5)</p>
								</td>
								<td class="table tr">
									<p class="right">7 (12,1)</p>
								</td>
								<td class="table tr">
									<p class="right">16 (27,6)</p>
								</td>
							</tr>
							<tr class="table">
								<td class="table tr">
									<p>BCLP</p>
								</td>
								<td class="table tr">
									<p class="right">6 (10,3)</p>
								</td>
								<td class="table tr">
									<p class="right">1 (1,7)</p>
								</td>
								<td class="table tr">
									<p class="right">7 (12,1)</p>
								</td>
							</tr>
							<tr class="table">
								<td class="table th tr">
									<p class="tbl-fig_th">Skupaj</p>
								</td>
								<td class="table th tr">
									<p class="right">31 (53,4)</p>
								</td>
								<td class="table th tr">
									<p class="right">27 (46,6)</p>
								</td>
								<td class="table th tr">
									<p class="right">58 (100,0)</p>
								</td>
							</tr>
						</tbody>
					</table>
					<p class="legend">Legenda: UCL – enostranski razcep ustnice, UCLA – enostranski razcep ustnice in čeljustnega grebena, BCLA – obojestranski razcep ustnice in čeljustnega grebena, CP – razcep neba, UCLP – enostranski razcep ustnice, čeljustnega grebena in neba, BCLP – obojestranski razcep ustnice, čeljustnega grebena in neba.</p>
				</div>
			</div>
			<p>Skupaj 53 (91,4 %) otrok, vključenih v raziskavo, je bilo rojenih po dopolnjenem 37. tednu gestacijske starosti. Pri desetih otrocih (17,2 %) se je shiza pojavila v sklopu sindroma: pri 6 otrocih v sklopu Robinove sekvence, pri 2 v sklopu van der Woudovega sindroma, 1 je imel orofaciodigitalni<a id="_idTextAnchor004"></a> sindrom, 1 pa je imel poleg orofacialnega razcepa še Downov sindrom.</p>
			<p>Težave s hranjenjem je v nekem obdobju svojega življenja imelo 42 (72,4 %) otrok. Mesec dni po rojstvu so težave vztrajale še pri 24 (40,4 %), do zaključenega kirurškega zdravljenja pa je težave imelo 14 otrok (24,1 %), pri 8 (13,8 %) pa so bile težave ves čas prisotne. Med temi 8 otroki so imeli trije CP, štirje UCLP, eden pa bilateralno CL. Dva sta imela orofacialni razcep, ki je bil del sindroma (Robinova sekvenca, sindrom van der Woude).</p>
			<p><a id="_idTextAnchor005"></a>Enajst otrok je bilo dojenih vsaj en mesec, med njimi je bilo osem otrok s CL z razcepom čeljustnega grebena ali brez in 3 otroci s CP (eden od teh je imel submukozni razcep neba, eden pa nepopoln razcep mehkega neba).</p>
			<p><a id="_idTextAnchor006"></a>Po nazogastrični sondi je bilo neko obdobje hranjenih 6 otrok z orofacialnim razcepom. Povprečen čas hranjenja po nazogastrični sondi je bil 3,2 meseca, vsem otrokom so sondo vstavili v prvem mesecu življenja. Od otrok, hranjenih po sondi, so imeli trije CP, trije pa UCLP. Pri štirih je bil CLP prisoten v sklopu sindroma. Dva sta imela Robinovo sekvenco, eden sindrom van der Woude in eden orofaciodigitalni sindrom. Po gastrostomi je bil hranjen le en otrok in sicer od 8. do 16. meseca starosti, pred tem je imel vstavljeno nazogastrično sondo. Poleg CP je imel tudi Robinovo sekvenco, bil je dvojček in nedonošenček.</p>
			<p>V <span class="ref-table">Tabel</span><span class="ref-table">i 2</span> so prikazane težave s hranjenjem in požiranjem otrok z orofacialnimi razcepi po pogostosti:</p>
			<div>
				<div id="_idContainer003" class="table-wrapper">
					<p class="caption"><bold class="blue">Tabela 2</bold><bold class="blue">:</bold> Težave s hranjenjem pri otrocih z orofacialnimi razcepi po pogostosti (N = 58).</p>
					<table id="table002" class="table">
						<colgroup>
							<col />
							<col />
						</colgroup>
						<thead>
							<tr class="table">
								<td class="table th">
									<p class="tbl-fig_th">Težave s hranjenjem</p>
								</td>
								<td class="table th">
									<p class="tbl-fig_th">Število (%)</p>
								</td>
							</tr>
						</thead>
						<tbody>
							<tr class="table">
								<td class="table tr">
									<p><a id="_idTextAnchor007"></a>Zahajanje hrane skozi nos pred zaključenim kirurškim zdravljenjem</p>
								</td>
								<td class="table tr">
									<p class="right">37 (63,8)</p>
								</td>
							</tr>
							<tr class="table">
								<td class="table tr">
									<p>Požiranje zraka ob hranjenju po steklenički</p>
								</td>
								<td class="table tr">
									<p class="right">25 (43,1)</p>
								</td>
							</tr>
							<tr class="table">
								<td class="table tr">
									<p>Otrok zaspi med hranjenjem po steklenički</p>
								</td>
								<td class="table tr">
									<p class="right">25 (43,1)</p>
								</td>
							</tr>
							<tr class="table">
								<td class="table tr">
									<p>Podaljšan čas obroka</p>
								</td>
								<td class="table tr">
									<p class="right">23 (39,7)</p>
								</td>
							</tr>
							<tr class="table">
								<td class="table tr">
									<p>Zahajanje hrane iz ust med hranjenjem po steklenički</p>
								</td>
								<td class="table tr">
									<p class="right">20 (24,5)</p>
								</td>
							</tr>
							<tr class="table">
								<td class="table tr">
									<p>Težave z grizenjem in žvečenjem</p>
								</td>
								<td class="table tr">
									<p class="right">14 (24,6)</p>
								</td>
							</tr>
							<tr class="table">
								<td class="table tr">
									<p>Uhajanje goste hrane iz ust</p>
								</td>
								<td class="table tr">
									<p class="right">14 (24,1)</p>
								</td>
							</tr>
							<tr class="table">
								<td class="table tr">
									<p>Kašelj, dušenje pri uživanju goste hrane</p>
								</td>
								<td class="table tr">
									<p class="right">12 (20,7)</p>
								</td>
							</tr>
							<tr class="table">
								<td class="table tr">
									<p>Bruhanje, polivanje ob hranjenju po steklenički</p>
								</td>
								<td class="table tr">
									<p class="right">12 (20,7)</p>
								</td>
							</tr>
							<tr class="table">
								<td class="table tr">
									<p>Jok ob hranjenju po steklenički</p>
								</td>
								<td class="table tr">
									<p class="right">12 (20,7)</p>
								</td>
							</tr>
							<tr class="table">
								<td class="table tr">
									<p>Kašelj, dušenje ob hranjenju po steklenički</p>
								</td>
								<td class="table tr">
									<p class="right">11 (19,0)</p>
								</td>
							</tr>
							<tr class="table">
								<td class="table tr">
									<p>Neustrezno pridobivanje na teži</p>
								</td>
								<td class="table tr">
									<p class="right">9 (15,5)</p>
								</td>
							</tr>
							<tr class="table">
								<td class="table tr">
									<p>Jok ob uživanju goste hrane</p>
								</td>
								<td class="table tr">
									<p class="right">7 (12,1)</p>
								</td>
							</tr>
							<tr class="table">
								<td class="table tr">
									<p>Hranjenje po sondi</p>
								</td>
								<td class="table tr">
									<p class="right">6 (10,3)</p>
								</td>
							</tr>
							<tr class="table">
								<td class="table tr">
									<p>Bruhanje pri uživanju goste hrane</p>
								</td>
								<td class="table tr">
									<p class="right">3 (5,2)</p>
								</td>
							</tr>
							<tr class="table">
								<td class="table tr">
									<p>Zahajanje hrane skozi nos po zaključenem kirurškem zdravljenju</p>
								</td>
								<td class="table tr">
									<p class="right">1 (1,7)</p>
								</td>
							</tr>
						</tbody>
					</table>
				</div>
			</div>
			<p>Poleg izraženih težav s hranjenjem je 20 otrok z orofacialnimi razcepi slabo prenašalo dotike v ustih, 14 otrok pa je imelo težave pri umivanju zob. Trije od šestih otrok, ki so bili hranjeni po nazogastrični sondi, so imeli tudi težave s sprejemanjem dotikov v ustih, med otroki brez uporabe sonde pa je bilo takih le tretjina. Izmed 14 otrok, ki so imeli težave z grizenjem in žvečenjem, jih je 9 slabo prenašalo dotike v ustih, 2 sta bila neko obdobje hranjena po nazogastrični cevki, 1 od teh 2 je bil nato še 8 mesecev hranjen po gastrostomi.</p>
			<p>V našem vzorcu je imelo po mnenju staršev 24 otrok težave pri govoru, od tega 11 otrok s CP, 13 pa s CLP. Pri 8 otrocih se je govor razvijal normalno, brez pomoči logopeda. Med njimi jih je imelo pet CL ali CLA, trije CP in dva UCLP. 24 otrok je bilo premladih, da bi starši lahko presojali prisotnosti težav pri govoru.</p>
			<p>Uporaba prilagojene stekleničke je pomagala k zmanjševanju težav s hranjenjem pri 35 otrocih (81,4 % tistih, ki so prilagojeno stekleničko uporabljali). Po pričetku uporabe nebne ploščice so starši 19 otrok (75 % tistih, ki so nebno ploščico uporabljali) opazili, da so se tudi težave s hranjenjem zmanjšale.</p>
			<p>Več kot tretjina staršev (20 oseb) je v nekem obdobju hranjenje svojega otroka doživljala kot stres.</p>
			<p><span class="ref-fig">Slik</span><span class="ref-fig">a 1</span> prikazuje, kateri strokovnjaki so staršem svetovali glede hranjenja in požiranja.</p>
			<div>
				<div id="_idContainer005" class="figure-wrapper">
					<p><img src="2892-web-resources/image/zdravvestn-2892-sl-01.png" alt="" /></p>
					<p class="caption"><bold class="blue">Slika 1:</bold> Vir informacij glede hranjenja otroka z orofacialnim razcepom.</p>
				</div>
			</div>
			<p><a id="_idTextAnchor008"></a>Samo 15 (25,9 %) staršev je že pred rojstvom vedelo, da se jim bo rodil otrok z orofacialnim razcepom. Vsi so imeli razcepljeno vsaj ustnico in čeljustni greben. Med njimi ni bilo otrok samo s CL in otrok samo s CP.</p>
			<p>Dobri dve tretjini (41 staršev) bi se želelo udeležiti izobraževanja na temo hranjenja in požiranja že pred rojstvom ali takoj po rojstvu otroka z orofacialnim razcepom.</p>
			<p>Pri primerjavi otrok z orofacialnimi razcepi, ki so imeli težave s hranjenjem v nekem obdobju življenja, in otrok brez težav, smo ugotovili statistično pomembno razliko med skupinama glede vrste orofacialnega razcepa, prisotnosti sindroma, kasnejših težav v govoru in starševskega doživljaja stresa ob hranjenju otroka. Mejno značilno je bilo tudi pridobivanje ne telesni teži (<span class="ref-table">Tabel</span><span class="ref-table">a 3</span>). Zaradi majhnega števila otrok, ki so imeli ves čas prisotne težave s hranjenjem, smo rezultate primerjave teh otrok z ostalimi prikazali samo z opisno statistiko (<span class="ref-table">Tabel</span><span class="ref-table">a 4</span>).</p>
			<div>
				<div id="_idContainer006" class="table-wrapper">
					<p class="caption"><bold class="blue">Tabela 3:</bold> Primerjava skupin otrok z razcepi v orofacialnem področju glede na težave s hranjenjem, prisotne v nekem obdobju življenja (N = 58)<a id="_idTextAnchor009"></a>.</p>
					<table id="table003" class="table">
						<colgroup>
							<col />
							<col />
							<col />
							<col />
						</colgroup>
						<tbody>
							<tr class="table">
								<td class="table th tr" rowspan="2" />
								<td class="table th tr" colspan="2">
									<p class="center">Težave s hranjenjem (v nekem obdobju življenja)</p>
								</td>
								<td class="table th tr" rowspan="2">
									<p class="center">p</p>
								</td>
							</tr>
							<tr class="table">
								<td class="table th tr">
									<p class="center">DA</p>
									<p class="center">N = 42</p>
								</td>
								<td class="table th tr">
									<p class="center">NE</p>
									<p class="center">N = 16</p>
								</td>
							</tr>
							<tr class="table">
								<td class="table tr">
									<p>CL / CLA (N = 11)</p>
								</td>
								<td class="table tr">
									<p class="right">3</p>
								</td>
								<td class="table tr">
									<p class="right">8</p>
								</td>
								<td class="table tr">
									<p class="right">0,001</p>
								</td>
							</tr>
							<tr class="table">
								<td class="table tr">
									<p>CP / CLP (N = 47)</p>
								</td>
								<td class="table tr">
									<p class="right">39</p>
								</td>
								<td class="table tr">
									<p class="right">3</p>
								</td>
								<td class="table tr">
									<p class="right">0,001</p>
								</td>
							</tr>
							<tr class="table">
								<td class="table tr">
									<p>Prisotnost sindroma (N = 10)</p>
								</td>
								<td class="table tr">
									<p class="right">10</p>
								</td>
								<td class="table tr">
									<p class="right">0</p>
								</td>
								<td class="table tr">
									<p class="right">0,048</p>
								</td>
							</tr>
							<tr class="table">
								<td class="table tr">
									<p>Težave v govoru (N = 24)</p>
								</td>
								<td class="table tr">
									<p class="right">20</p>
								</td>
								<td class="table tr">
									<p class="right">4</p>
								</td>
								<td class="table tr">
									<p class="right">0,034</p>
								</td>
							</tr>
							<tr class="table">
								<td class="table tr">
									<p>Nazogastrično hranjenje (N = 6)</p>
								</td>
								<td class="table tr">
									<p class="right">6</p>
								</td>
								<td class="table tr">
									<p class="right">0</p>
								</td>
								<td class="table tr">
									<p class="right">0,173</p>
								</td>
							</tr>
							<tr class="table">
								<td class="table tr">
									<p>Neustrezno pridobivanje na teži (N = 9)</p>
								</td>
								<td class="table tr">
									<p class="right">9</p>
								</td>
								<td class="table tr">
									<p class="right">0</p>
								</td>
								<td class="table tr">
									<p class="right">0,051</p>
								</td>
							</tr>
							<tr class="table">
								<td class="table tr">
									<p>Slabo prenašanje dotikov v ustih (N = 20)</p>
								</td>
								<td class="table tr">
									<p class="right">16</p>
								</td>
								<td class="table tr">
									<p class="right">4</p>
								</td>
								<td class="table tr">
									<p class="right">0,371</p>
								</td>
							</tr>
							<tr class="table">
								<td class="table tr">
									<p>Starši doživljajo stres ob hranjenju (N = 20)</p>
								</td>
								<td class="table tr">
									<p class="right">18</p>
								</td>
								<td class="table tr">
									<p class="right">2</p>
								</td>
								<td class="table tr">
									<p class="right">0,032</p>
								</td>
							</tr>
						</tbody>
					</table>
					<p class="legend">Legenda: CL – razcep ustnice, CLA – razcep ustnice in čeljustnega grebena, CP – razcep neba, CLP – razcep ustnice, čeljustnega grebena in neba.</p>
				</div>
			</div>
			<div>
				<div id="_idContainer007" class="table-wrapper">
					<p class="caption"><bold class="blue">Tabela 4:</bold> Primerjava skupin otrok z razcepi v orofacialnem področju glede na ves čas prisotne težave s hranjenjem (N = 58).</p>
					<table id="table004" class="table">
						<colgroup>
							<col />
							<col />
							<col />
						</colgroup>
						<tbody>
							<tr class="table">
								<td class="table th tr" rowspan="2" />
								<td class="table th tr" colspan="2">
									<p class="center">Težave s hranjenjem <br />(ves čas prisotne)</p>
								</td>
							</tr>
							<tr class="table">
								<td class="table th tr">
									<p class="center">DA</p>
									<p class="center">N = 8</p>
								</td>
								<td class="table th tr">
									<p class="center">NE</p>
									<p class="center">N = 50</p>
								</td>
							</tr>
							<tr class="table">
								<td class="table tr">
									<p>CL / CLA (N = 11)</p>
								</td>
								<td class="table tr">
									<p class="right">1</p>
								</td>
								<td class="table tr">
									<p class="right">10</p>
								</td>
							</tr>
							<tr class="table">
								<td class="table tr">
									<p>CP / CLP (N = 47)</p>
								</td>
								<td class="table tr">
									<p class="right">7</p>
								</td>
								<td class="table tr">
									<p class="right">40</p>
								</td>
							</tr>
							<tr class="table">
								<td class="table tr">
									<p>Prisotnost sindroma (N = 10)</p>
								</td>
								<td class="table tr">
									<p class="right">2</p>
								</td>
								<td class="table tr">
									<p class="right">8</p>
								</td>
							</tr>
							<tr class="table">
								<td class="table tr">
									<p>Težave v govoru (N = 24)</p>
								</td>
								<td class="table tr">
									<p class="right">2</p>
								</td>
								<td class="table tr">
									<p class="right">22</p>
								</td>
							</tr>
							<tr class="table">
								<td class="table tr">
									<p>Nazogastrično hranjenje (N = 6)</p>
								</td>
								<td class="table tr">
									<p class="right">3</p>
								</td>
								<td class="table tr">
									<p class="right">3</p>
								</td>
							</tr>
							<tr class="table">
								<td class="table tr">
									<p>Neustrezno pridobivanje na teži (N = 9)</p>
								</td>
								<td class="table tr">
									<p class="right">2</p>
								</td>
								<td class="table tr">
									<p class="right">7</p>
								</td>
							</tr>
							<tr class="table">
								<td class="table tr">
									<p>Slabo prenašanje dotikov v ustih (N = 20)</p>
								</td>
								<td class="table tr">
									<p class="right">4</p>
								</td>
								<td class="table tr">
									<p class="right">16</p>
								</td>
							</tr>
							<tr class="table">
								<td class="table tr">
									<p>Starši doživljajoe stres ob hranjenju (N = 20)</p>
								</td>
								<td class="table tr">
									<p class="right">6</p>
								</td>
								<td class="table tr">
									<p class="right">14</p>
								</td>
							</tr>
						</tbody>
					</table>
					<p class="legend">Legenda: CL – razcep ustnice, CLA – razcep ustnice in čeljustnega grebena, CP – razcep neba, CLP – razcep ustnice, čeljustnega grebena in neba.</p>
				</div>
			</div>
			<h1><span>4 </span>Razpravljanje</h1>
			<p><a id="_idTextAnchor010"></a><a id="_idTextAnchor011"></a><a id="_idTextAnchor012"></a>Glede na to, da se v Sloveniji na leto rodi med 30 in 40 otrok z orofacialnimi razcepi&#160;<span class="xref">(1)</span><span class="xref">,</span> smo v naš vzorec zajeli še dokaj velik delež otrok (58 oseb), starih med 6 mesecev in 6 let. Za pošiljanje vprašalnika otrokom, ki so bili v času raziskave stari od 6 mesecev do 3 let, smo se odločili, ker smo želeli dobiti predvsem podatke o začetnih težavah s hranjenjem. V pilotnem delu raziskave za evalvacijo vprašalnika smo zajeli otroke, ki so zaporedoma prihajali na kontrolni pregled k maksilofacialnemu kirurgu. V analizo smo nato vključili samo predšolske otroke, saj s podaljševanjem obdobja od rojstva otroka do izpolnjevanja vprašalnika nekatere težave lahko staršem zbledijo iz spomina.</p>
			<p>Reid in sodelavci<span class="xref">&#160;</span><span class="xref">(13)</span> so raziskovali pogostost težav s hranjenjem pri otrocih z orofacialnimi razcepi in ugotovili, da se težave s starostjo otroka zmanjšujejo in se pogostost težav s hranjenjem do 14. meseca zmanjša na 15 %. Rezultati naše raziskave so pokazali, da je imelo v prvem mesecu življenja slabe tri četrtine otrok težave s hranjenjem, pri 24 % so težave vztrajale do zaključenega kirurškega zdravljenja. To pomeni, da se je največ težav s hranjenjem pojavljalo pri poskusu dojenja ali pri hranjenju po steklenički v prvih mesecih življenja, le v manjšem številu primerov so težave vztrajale kasneje pri uvajanju goste in formirane hrane. Tudi Jones s sodelavci<span class="xref">&#160;</span><span class="xref">(11)</span> in Reid<span class="xref">&#160;</span><span class="xref">(10)</span> so ugotovili podobno. Podatkov o pogostosti težav s požiranjem pri otroški populaciji na splošno ni veliko. Iz ZDA poročajo, da je v letu 2012 približno 1 % otroške populacije v državi imel težave pri požiranju, vendar jih je le približno 13 % poiskalo ustrezno strokovno pomoč<span class="xref">&#160;</span><span class="xref">(22)</span>. Podatkov za Slovenijo ni, vendar pa je ob primerjavi pogostosti disfagije v ameriški raziskavi med splošno otroško populacijo ter rezultatov naše raziskave jasno, da so težave s hranjenjem pomemben problem otrok z orofacialnimi razcepi tudi še po zaključenem kirurškem zdravljenju. Le dva od osmih otrok (13,8 %), ki so imeli težave s hranjenjem po končanem kirurškem zdravljenju, sta imela sindrom. Težave s požiranjem torej najverjetneje niso samo posledica drugačnih anatomskih razmer (orofacialnega razcepa), ampak tudi drugih dejavnikov.</p>
			<p>Peterson-Falzone ugotavlja, da ima velik delež otrok z orofacialnimi razcepi v zgodnjem obdobju težave z vzpostavitvijo normalnega vzorca hranjenja, največ težav nastane zaradi komunikacije med ustno in nosno votlino. Posledica tega je nezmožnost ustvarjanja negativnega tlaka v ustni votlini. S tem se zmožnost sesanja zmanjša&#160;<span class="xref">(3)</span><span class="xref">.</span> Najpogostejša težava v naši raziskavi je bila ravno zahajanje hrane v nos, poleg tega pa še požiranje zraka pri hranjenju po steklenički, zaspanost med hranjenjem po steklenički, podaljšan čas obroka, zahajanje hrane iz ust ob uporabi stekleničke ter težave z grizenjem in žvečenjem. Večina težav je bila torej posledica komunikacije med ustno in nosno votlino. Podobno so ugotovili tudi drugi avtorji&#160;<span class="xref">(8,13,21)</span><span class="xref">.</span> Zaspanost med hranjenjem bi lahko pripisovali večji porabi energije otroka ob neuspešnem sesanju ter zato hitrejšo utrujenostjo ob hranjenju. Kasnejše težave z grizenjem in žvečenjem bi lahko vsaj delno razložili s spremenjeno senzibiliteto v ustni votlini zaradi orofacialnega razcepa in posledic zdravljenja, saj je devet od 14 otrok, ki so imeli vsaj neko obdobje težave z grizenjem in žvečenjem, slabo prenašalo dotike v ustih.</p>
			<p>McDonald je v svoji raziskavi ugotovila, da vrsta orofacialnega razcepa pomembno vpliva na dojenje, saj se je 60 % otrok s CL dojilo več kot 6 mesecev, medtem ko so bili le redki otroci s CP dojeni več kot 6 mesecev&#160;<span class="xref">(21)</span><span class="xref">.</span> V naši raziskavi je bilo dojenih samo enajst otrok z orofacialnim razcepi (19 %), med njimi le trije z CP, kar se ujema s podatki strokovne literature&#160;<span class="xref">(21,14)</span><span class="xref">.</span></p>
			<p>Ugotovili smo, da vrsta orofacialnega razcepa statistično pomembno vpliva na težave s hranjenjem in požiranjem, saj imajo otroci s CL ali CLA bistveno manj težav kot otroci s CP ali CLP (<span class="ref-table">Tabel</span><span class="ref-table">a 3</span>). Ta rezultat je logična posledica anatomskih razmer, ki obstajajo do zaključenega kirurškega zdravljenja, redkokdaj tudi še kasneje. Otroci s težavami pri hranjenju v nekem obdobju življenja so glede na podatke iz literature pričakovano pogosteje neustrezno pridobivali na teži, bili hranjeni po nazogastrični sondi in imeli poleg orofacialnega razcepa tudi sindrom (<span class="ref-table">Tabel</span><span class="ref-table">a 3</span>).</p>
			<p>Pri 3 od 6 otrok, ki so bili hranjeni po nazogastrični sondi, so starši opisovali slabo prenašanje dotikov v ustni votlini. Ti otroci so najverjetneje razvili čezmerno občutljivost zaradi pomanjkanja izkušenj v zgodnji starosti, ko se živčne povezave med periferijo in centralnim živčevjem še vzpostavljajo in zorijo.</p>
			<p>Le pri 8 otrocih so težave s hranjenjem vztrajale še po kirurškem zdravljenju. Ta skupina otrok se je tudi pogosto hranila na nadomesten način (3/8), starši 6 otrok so ob hranjenju doživljali stres. Poleg možnih neoptimalnih anatomskih razmer za hranjenje in požiranje so pri njih najverjetneje udeleženi tudi drugi dejavniki – npr. spremenjeno doživljanje čutilnih dražljajev kot posledica dogajanj v ustni votlini v prvih letih življenja ali druge spremljajoče težave. Kar polovica otrok s stalno prisotnimi težavami s hranjenjem je slabo prenašala dotike v ustni votlini. Na zaznavanje dražljajev v ustni votlini vplivajo tudi kirurški posegi, uporaba nazogastrične cevke ali gastrostome za hranjenje in do neke mere morda tudi uporaba nebne ploščice&#160;<span class="xref">(6,23)</span><span class="xref">.</span></p>
			<p>Otroci, ki so imeli težave pri hranjenju, so pogosteje neustrezno pridobivali na teži in potrebovali nadomestni način hranjenja (<span class="ref-table">Tabel</span><span class="ref-table">a 3</span>). Uvajanje hranjenja po nazogastrični sondi ali celo gastrostomi je posledica neustrezne rasti in razvoja otroka. Pri veliki večini otrok je nadomestno hranjenje trajalo manj kot eno leto, nato pa so se spet hranili prek ust, čeprav je kar pet otrok imelo razcepljeno nebo. Enega otroka s CP v sklopu Robinove sekvence so najprej hranili preko nazogastrične cevke, nato je bil še osem mesecev hranjen po gastrostomi. Deček je bil eden od dvojčkov, rojen je bil tudi več kot mesec dni prezgodaj, kar bi bil tudi lahko vzrok za težave s hranjenjem vsaj takoj po rojstvu. Med 6 otroki, ki so potrebovali nadomestno hranjenje, so imeli štirje orofacialni razcep v sklopu sindroma. Tudi v strokovni literaturi poročajo, da je potrebno nadomestno hranjenje pogosteje uvesti pri otrocih s sindromi kot pri tistih z orofacialnim razcepom, ki ni del sindroma&#160;<span class="xref">(16,17)</span><span class="xref">.</span></p>
			<p>Da se otroci z orofacialnimi razcepi lahko uspešno nahranijo, obstajajo prilagojene stekleničke, ki povečajo vnos hrane in hkrati preprečijo, da bi otrok pogoltnil preveč zraka&#160;<span class="xref">(23)</span><span class="xref">.</span> Po poročanju staršev smo ugotovili, da je v Sloveniji na voljo malo vrst prilagojenih stekleničk. V porodnišnici staršem običajno ponudijo eno znamko stekleničke, ki ni primerna za vse otroke, za starše pa predstavlja večji finančni zalogaj.</p>
			<p>Nebno ploščico je uporabljalo 26 otrok. Čeprav je nebna ploščica del predoperativne čeljustno ortopedske obravnave&#160;<span class="xref">(2)</span><span class="xref">,</span> nekatere raziskave kažejo, da je njena uporaba v kombinaciji z drugimi ukrepi ena učinkovitih metod pri vzpostavljanju učinkovitega hranjenja dojenčka s shiz&#160;<span class="xref">(20)</span><span class="xref">.</span> V naši raziskavi so starši opazili zmanjšanje težav s hranjenjem po začetku uporabe nebne ploščice kar pri treh četrtinah otrok, ki so dobili nebno ploščico v sklopu predoperativne priprave za zdravljenja orofacialnega razcepa.</p>
			<p>Zaradi postopkov uspešne zgodnje diagnostike nekateri starši že pred rojstvom otroka vedo za orofacialni razcep. V naši raziskavi je bilo takih staršev za četrtino (15 oseb). Strokovni tim bi bilo smiselno vključiti v pomoč bodočim staršem že pred rojstvom otroka, takrat ko starši zvedo, da se bo rodil otrok s shizo. Vsak od strokovnjakov bi jim tako podal informacije o funkcionalnih motnjah, s katerimi se sam največ ukvarja, in reševanju teh težav.</p>
			<p>Prav tako bi bilo dobrodošlo, da bi otroke in njihove matere v porodnišnicah takoj po rojstvu obiskal poleg maksilofacialnega kirurga tudi klinični logoped, ki bi staršem dal informacije glede povezave med hranjenjem otroka in govornim razvojem ter otroka nadalje spremljal. V vsaki porodnišnici bi morala biti vsaj ena medicinska sestra ali drug zdravstveni delavec posebej izobražen glede funkcionalnih motenj otrok z orofacialnimi razcepi in pomoči pri hranjenju, da bi starši dobili pomoč takoj in bi se zmanjšala njihova stiska ob nezmožnosti hranjenja novorojenčka z orofacialnim razcepom.</p>
			<p>Starši so namreč v dopisanih pripombah posebej poudarili problem nezadostne podpore medicinskih sester in babic pri hranjenju. Raziskavo bi bilo smiselno nadgraditi s pregledom znanja medicinskega osebja o delu z otroki z orofacialnimi razcepi ter tako ugotoviti, v katerih delih Slovenije je strokovna usposobljenost kadra najslabša. Trenutno v Sloveniji že potekajo aktivnosti glede izobraževanja na temo hranjenja in požiranja otrok z orofacialnimi razcepi v orofacialnem področju, kjer dobijo strokovni delavci znanje o osnovnih načinih dela, svetovanja in izbire pripomočkov za hranjenje. V prihodnje bi bilo smiselno raziskati povezavo med hranjenjem in govorom ter vpliv zmanjšane aktivnosti v ustni votlini na razvoj govora in jezika.</p>
			<h1><span>5 </span>Zaključek</h1>
			<p>Težave s hranjenjem pri otrocih z orofacialnimi razcepi so pogost pojav. V nekem obdobju življenja je imelo slabe tri četrtine otrok, udeleženih v raziskavi, težave s hranjenjem, pri dobri sedmini so težave vztrajale tudi po zaključenem kirurškem zdravljenju. Z raziskavo smo želeli opozoriti na pomembnost, da otroka zgodaj obravnava multidisciplinarni tim, ki bi lahko preprečil marsikatero težavo, ki nastane kot posledica dolgotrajnega neučinkovitega hranjenja. Zavedati se je treba, da neuspešno hranjenje zelo vpliva na celo družino, saj hranjenje ni samo zadovoljitev potrebe po vnosu kalorij, ampak krepi tudi navezanost mame in otroka. Zaključimo lahko, da je obravnava otrok z orofacialnimi razcepi v Sloveniji dobra, vseeno pa je zgodnjega svetovanja o hranjenju in izbiri ustreznih tehnik in pripomočkov za hranjenje premalo.</p>
		</article>
	</body>
</html>
