<!DOCTYPE html>
<html xmlns="http://www.w3.org/1999/xhtml">
	<head>
		<meta charset="utf-8" />
		<title>2854</title>
	</head>
	<body id="x2854" lang="sl-SI">
		<sidebar id="_idContainer000" class="meta-wrapper">
			<p class="slug"><bold class="strong">@publisher.id:</bold> 2854</p>
			<p class="slug"><bold class="strong">@primary-language</bold><bold class="strong">:</bold> <span class="primary-language">sl</span>, en</p>
			<p class="slug"><bold class="strong">@discipline-en:</bold> Microbiology and immunology, Stomatology, Neurobiology, Oncology, Human reproduction, Cardiovascular system, <span class="discipline-en">Metabolic&#160;and&#160;hormonal&#160;disorders</span>, Public&#160;health (occupational medicine), Psychiatry</p>
			<p class="slug"><bold class="strong">@discipline-sl:</bold> Mikrobiologija in imunologija, Stomatologija, Nevrobiologija, Onkologija, Reprodukcija človeka, Srce in ožilje, <span class="discipline-sl">Metabolne&#160;in&#160;hormonske&#160;motnje</span>, Javno&#160;zdravstvo&#160;(varstvo pri delu), Psihiatrija</p>
			<p class="slug"><bold class="strong">@article-type-en:</bold> Editorial, Original scientific article, <span class="article-type-en">Review article</span>, Short scientific article, Professional article</p>
			<p class="slug"><bold class="strong">@article-type-sl:</bold> Uvodnik, Izvirni znanstveni članek, <span class="article-type-sl">Pregledni znanstveni članek</span>, Klinični primer, Strokovni članek</p>
			<p class="slug"><bold class="strong">@running-header:</bold> <span class="running-header">Zdravljenje akutnega bronhiolitisa s kisikom</span></p>
			<p class="slug"><bold class="strong">@reference-sl:</bold> <span class="reference-sl">Zdrav Vestn | Januar – Februar 2019 | Letnik 88</span></p>
			<p class="slug"><bold class="strong">@reference-en:</bold> <span class="reference-en">Zdrav Vestn | January – February 2019 | Volume 88</span></p>
		</sidebar>
		<sidebar id="_idContainer001" class="meta-wrapper">
			<p class="aff lang-sl"><span class="ref-aff">1</span> Služba za pljučne bolezni, Pediatrična klinika, Univerzitetni klinični center Ljubljana, Ljubljana, Slovenija</p>
			<p class="aff lang-sl"><span class="ref-aff">2</span> Institute of Child and Maternal Health - IRCCS „Burlo Garofolo“, University of Trieste, Trst, Italija</p>
			<p class="aff lang-en"><span class="ref-aff">1</span> Unit of Pulmonary Diseases, Division of Paediatrics, University Medical Centre Ljubljana, Ljubljana, Slovenia</p>
			<p class="aff lang-en"><span class="ref-aff">2</span> Institute of Child and Maternal Health - IRCCS „Burlo Garofolo“, University of Trieste, Trieste, Italy</p>
			<p class="label">Korespondenca/Correspondence:</p>
			<p class="correspondence">Jasna Rodman Berlot, e:&#160;jasna.rodman@kclj.si</p>
			<p class="label">Ključne besede:</p>
			<p class="keywords lang-sl">bronhiolitis; otrok; kisik; pulzna oksimetrija; smernice</p>
			<p class="label">Key words:</p>
			<p class="keywords lang-en">bronchiolitis; child; oxygen; pulse oxymetry; guidelines</p>
			<p class="history">Prispelo: 18. 7. 2018 Sprejeto: 17. 12. 2018</p>
		</sidebar>
		<article>
			<h1 class="title lang-sl">Zdravljenje akutnega bronhiolitisa s kisikom</h1>
			<h1 class="title lang-en" lang="en-US">Oxygen treatment of acute bronchiolitis</h1>
			<p class="author" lang="en-US"><span class="given-name">Jasna</span> <span class="surname">Rodman Berlot</span>,<sup class="sup">1</sup> <span class="given-name">Paola</span> <span class="surname">Pascolo</span>,<sup class="sup">2</sup> <span class="given-name">Marina</span> <span class="surname">Praprotnik</span>,<sup class="sup">1</sup> <span class="given-name">Uroš</span> <span class="surname">Krivec</span><sup class="sup">1</sup></p>
			<h1 class="abs">Izvleček</h1>
			<p class="abs">Akutni bronhiolitis je najpogostejša okužba spodnjih dihal pri otrocih, mlajših od dveh let. Zdravljenje akutnega bronhiolitisa je podporno. Poleg skrbi za primerno hidracijo je dodatek kisika otrokom s hipoksemijo praktično edini način zdravljenja teh otrok. Vrednost, ki jo dobimo s pulznim oksimetrom, je le posredna meritev dejanske vrednosti kisika v krvi in ne odrazi resnosti bolezni. Z dodatkom kisika sicer povišamo zasičenost hemoglobina s kisikom in tako zmanjšamo hipoksemijo, ne zdravimo pa osnovnega vzroka za njen nastanek. Kljub vsemu pulzna oksimetrija ostaja odločilna preiskava pri odločitvi glede zdravljenja s kisikom, saj z nobenim kliničnim znakom ne moremo natančno oceniti, ali gre pri otroku za hipoksemijo. Študije so pokazale, da pediatri pri oceni resnosti bolezni vse bolj zaupajo vrednosti zasičenosti kisika v krvi (SpO<sub class="sub">2</sub>) kot pa klinični oceni. Odkar je pulzna oksimetrija v uporabi, se je odstotek hospitaliziranih zaradi akutnega bronhiolitisa zvišal za približno 250 %. Smernice za obravnavo otrok z akutnim bronhiolitisom niso enotne glede vrednosti SpO<sub class="sub">2</sub>, ki zahtevajo zdravljenje s kisikom. V prispevku smo jih kritično ovrednotili in predstavili lastne izkušnje glede zdravljenja akutnega bronhiolitisa s kisikom.</p>
			<h1 class="abs">Abstract</h1>
			<p class="abs">Acute bronchiolitis is the most common lower respiratory tract infection in children under two years of age. Treatment of acute bronchiolitis is supportive, i.e. application of oxygen to children with hypoxaemia and care for proper hydration. The value obtained by pulse oximetry is merely an indirect measurement of the actual oxygen level in the blood and does not reflect the severity of the disease. By the application of oxygen we only correct hypoxaemia, but do not treat the underlying cause. Nevertheless, as there is no clinical sign that would precisely define children with hypoxaemia, pulse oximetry remains the decisive investigation in decision-making about oxygen application. Studies have shown that when assessing the severity of the disease, pediatricians trust the values of oxygen saturation (SpO<sub class="sub">2</sub>) rather than the clinical assessment. Since pulse oximetry has been in use, the percentage of hospitalised patients due to acute bronchiolitis has increased by about 250 %. Guidelines for treating children with acute bronchiolitis are not consistent in terms of specifying a SpO<sub class="sub">2</sub> cut-off value that requires oxygen therapy. In this review we have critically evaluated these guidelines and presented our own experience regarding oxygen treatment of acute bronchiolitis.</p>
			<p class="cite-as"><bold class="strong">Citirajte kot/</bold><bold class="strong">Cite as:</bold> Rodman Berlot J, Pascolo P, Praprotnik M, Krivec U. [Oxygen treatment of acute bronchiolitis]. Zdrav Vestn. 2019;88(1–2):50–60.</p>
			<p class="doi"><bold class="strong">DOI:</bold> 10.6016/ZdravVestn.2854</p>
			<h1><span>1 </span>Uvod</h1>
			<p>Akutni bronhiolitis je najpogostejša okužba spodnjih dihal pri otrocih, mlajših od dveh let. Čeprav gre navadno za samoomejujočo bolezen, ki jo pediatri obravnavamo ambulantno, je najpogostejši vzrok za hospitalizacijo pri otrocih, mlajših od enega leta&#160;<span class="xref">(1)</span>. V zadnjih tridesetih letih se je število sprejemov v bolnišnico zaradi akutnega bronhiolitisa močno povišalo. Čeprav so vzroki za to najverjetneje številni, sta prav gotovo najpomembnejša vzroka uporaba pulznih oksimetrov in nejasno določena meja klinično pomembne hipoksemije&#160;<span class="xref">(2,3)</span>.</p>
			<p>Glede na breme bolezni, ki prizadene številne otroke, so bile opravljene številne raziskave, da bi izboljšale zdravljenje akutnega bronhiolitisa. Pokazale so, da trenutno ni zdravila, ki bi skrajšalo trajanje bolezni oz. vplivalo na njen potek. Zato je dodatek kisika otrokom s hipoksemijo poleg skrbi za primerno hidracijo praktično edini način zdravljenja teh otrok (2.3).</p>
			<p>V preglednem članku bomo predstavili mehanizme, ki vodijo v hipoksemijo pri otrocih z akutnim bronhiolitisom, kako in kdaj pričnemo zdravljenje s kisikom, kakšne so prednosti in slabosti uporabe pulznega oksimetra ter predstavili smernice za obravnavo teh otrok glede zdravljenja s kisikom.</p>
			<h1><span>2 </span>Patofiziološke osnove</h1>
			<p>Akutni bronhiolitis je virusna okužba spodnjih dihal pri otrocih, mlajših od dveh let. Prenos okužbe je kapljični. Po obdobju inkubacije in predhodnih znakih okužbe zgornjih dihal pride pri približno tretjini otrok do vnetja malih dihalnih poti – bronhiolov. Na osnovi anamneze in kliničnega pregleda lahko otroke z akutnim bronhiolitisom glede na oceno resnosti bolezni delimo v skupino z blagim, zmernim in hudim bronhiolitisom (<span class="ref-table">Tabel</span><span class="ref-table">a 1</span>). </p>
			<div>
				<div id="_idContainer002" class="table-wrapper">
					<table id="table001" class="table">
						<colgroup>
							<col />
							<col />
							<col />
							<col />
						</colgroup>
						<thead>
							<tr class="table">
								<td class="table th th" />
								<td class="table th">
									<p class="tbl-fig_th">Blagi bronhiolitis</p>
								</td>
								<td class="table th">
									<p class="tbl-fig_th">Zmerni bronhiolitis</p>
								</td>
								<td class="table th">
									<p class="tbl-fig_th">Hudi bronhiolitis</p>
								</td>
							</tr>
						</thead>
						<tbody>
							<tr class="table">
								<td class="table th tr">
									<p class="tbl-fig_th">Obnašanje</p>
								</td>
								<td class="table tr">
									<p>Normalno</p>
								</td>
								<td class="table tr">
									<p>Razdražljivo</p>
								</td>
								<td class="table tr">
									<p>Izčrpanost</p>
								</td>
							</tr>
							<tr class="table">
								<td class="table th tr">
									<p class="tbl-fig_th">Frekvenca dihanja</p>
								</td>
								<td class="table tr">
									<p>Normalna – blago povečana glede na starost</p>
								</td>
								<td class="table tr">
									<p>Povečana</p>
								</td>
								<td class="table tr">
									<p>Izrazito povečana ali zmanjšana</p>
								</td>
							</tr>
							<tr class="table">
								<td class="table th tr">
									<p class="tbl-fig_th">Dihalno delo</p>
								</td>
								<td class="table tr">
									<p>Normalno do blago povečano</p>
								</td>
								<td class="table tr">
									<p>Zmerno povečano</p>
								</td>
								<td class="table tr">
									<p>Močno povečano</p>
								</td>
							</tr>
							<tr class="table">
								<td class="table th tr">
									<p class="tbl-fig_th">SpO<sub class="sub">2</sub></p>
									<p class="tbl-fig_th">(brez dodatka kisika)</p>
								</td>
								<td class="table tr">
									<p>&gt; 92 %</p>
								</td>
								<td class="table tr">
									<p>90–92 %</p>
								</td>
								<td class="table tr">
									<p>&lt; 90 %</p>
								</td>
							</tr>
							<tr class="table">
								<td class="table th tr">
									<p class="tbl-fig_th">Hranjenje/Hidracija</p>
								</td>
								<td class="table tr">
									<p>Normalno</p>
								</td>
								<td class="table tr">
									<p>Slabše</p>
									<p>&gt; 50 % običajnega</p>
								</td>
								<td class="table tr">
									<p>Slabo</p>
									<p>&lt; 50 % običajnega</p>
								</td>
							</tr>
						</tbody>
					</table>
					<p class="caption"><bold class="blue">Tabela 1:</bold> Ocena resnosti akutnega bronhiolitisa. Povzeto po Øymar K et, al&#160;<span class="xref">(1)</span>.</p>
				</div>
			</div>
			<p>Zaradi odmrtja epitelnih celic bronhiolov, kopičenja vnetnih celic, edema in povečane tvorbe sluzi pride do zamašitve svetline bronhiolov. Za zaporo ostane v alveolih ujet zrak, kar vodi v hiperinflacijo pljuč. Ko se ujeti zrak vsrka, se distalno od zapore tvorijo lokalizirane atelektaze. Ker področja atelektaze niso predihana, perfuzija pa je v teh predelih še prisotna, se poglobi nesorazmerje ventilacije (V) in perfuzije (Q) (V/Q nesorazmerje), ki pri otrocih z akutnim bronhiolitisom predstavlja glavni mehanizem nastanka hipoksemije&#160;<span class="xref">(3)</span>.</p>
			<p>Pri akutnem bronhiolitisu poleg večjega V/Q nesorazmerja k hipoksemiji v manjši meri prispeva tudi zmanjšana hitrost difuzije kisika preko alveolokapilarne membrane. Po Fickovem zakonu difuzije je hitrost difuzije plina premosorazmerna s površino difuzije in z razliko delnega tlaka plina ter obratnosorazmerna z difuzijsko razdaljo. V primeru akutnega bronhiolitisa se na račun prej omenjenih patofizioloških mehanizmov difuzijska razdalja poveča, kar zmanjša hitrost difuzije kisika&#160;<span class="xref">(4,5)</span>. Če v normalnih pogojih delni tlak kisika v alveolnih kapilarah (PaO<sub class="sub">2</sub>) praktično doseže alveolnega<sub class="sub"> </sub>(PAO<sub class="sub">2</sub>), ko je kri le na tretjini svoje poti skozi kapilare, se to pri akutnem bronhiolitisu doseže kasneje oz. te vrednosti ne doseže, kar se kaže v večji razliki med PaO<sub class="sub">2 </sub>in PAO<sub class="sub">2</sub>&#160;<span class="xref">(4)</span>.</p>
			<p>Z dodajanjem kisika lahko sicer nekoliko zmanjšamo hipoksemijo, ne moremo pa je popolnoma odpraviti, saj ne zdravimo osnovnega vzroka hipoksemije. Ob dodatku kisika se namreč poviša PAO<sub class="sub">2</sub> in s tem izboljša difuzijski gradient kisika v alveolih, kar sicer poveča difuzijo kisika, ne izboljšamo pa neujemanja med ventilacijo in perfuzijo&#160;<span class="xref">(5)</span>.</p>
			<p>Poleg tega je posebnost prenosa kisika po krvi njegova velika vezavna kapaciteta, saj je v 98 % vezan na hemoglobin, zato le 2 % kisika najdemo raztopljenega v krvi. Težnja hemoglobina za vezavo s kisikom ni linearna. Disociacijska krivulja hemoglobina za kisik je namreč specifične sigmoidne oblike (<span class="ref-fig">Slik</span><span class="ref-fig">a 1</span>). Ko so molekule hemoglobina nasičene s kisikom, doseže krivulja položni del. V tem delu krivulje kljub velikim spremembam v PaO<sub class="sub">2</sub> pride le do minimalnih sprememb v zasičenosti kisika v krvi (SpO<sub class="sub">2</sub>)&#160;<span class="xref">(6)</span>.</p>
			<div>
				<div id="_idContainer004" class="figure-wrapper">
					<p><img src="2854-web-resources/image/zdravvestn-2854-sl-01.png" alt="" /></p>
					<p class="caption"><bold class="blue">Slika 1:</bold> Disociacijska krivulja hemoglobina za kisik in premiki krivulje v povezavi z določenimi stanji (Povzeto po West JB)&#160;<span class="xref">(6)</span>. 2,3 DPG = 2,3-difosfoglicerat.</p>
				</div>
			</div>
			<p>Vrednost SpO<sub class="sub">2</sub> 90 % leži ravno na koncu položnega dela disociacijske krivulje hemoglobina za kisik, kar pomeni, da se z nadaljnjim znižanjem SpO<sub class="sub">2</sub> začne strmi padec PaO<sub class="sub">2</sub>. Čeprav so si mnenja glede meje klinično pomembne hipoksemije nasprotujoča, nekateri raziskovalci menijo, da vrednost SpO<sub class="sub">2</sub> 90 % ni le arbitrarna meja, ampak prava fiziološka oz. klinična meja pomembne hipoksemije. Ocenjujejo namreč, da je nad to vrednostjo SpO<sub class="sub">2 </sub>kri primerno oksigenirana, če ni premika disociacijske krivulje&#160;<span class="xref">(7)</span>.</p>
			<p>Ob prebolevanju akutnega bronhiolitisa so pogosto pridružena stanja, ki premaknejo disociacijsko krivuljo hemoglobina za kisik v desno, kot npr. povišana telesna temperatura, znižan pH krvi in povišane vrednosti PCO<sub class="sub">2</sub> ter 2,3-difosfoglicerata. Ta fiziološki premik krivulje v desno zmanjša afiniteto hemoglobina za kisik. S tem se sicer olajša prehod kisika v tkiva na periferiji, poslabša pa se privzem kisika v pljučne kapilare, na kar je potrebno pomisliti pri obravnavi otrok z akutnim bronhiolitisom&#160;<span class="xref">(</span><span class="xref">6)</span>.</p>
			<p>Pri otrocih, mlajših od dveh let, ki jih akutni bronhiolitis prizadene, je pogosta tudi anemija, ki je lahko ob okužbi še izrazitejša. Tudi ta lahko zaradi znižane oksiformne kapacitete krvi vpliva na obliko disociacijske krivulje hemoglobina za kisik, kar pomeni, da imamo lahko kljub primernemu parcialnemu tlaku kisika in primerni vrednosti SpO<sub class="sub">2</sub> dejansko znižane vrednosti kisika v krvi&#160;<span class="xref">(6)</span>.</p>
			<p>Medtem ko z izrazom hipoksemija opisujemo znižano vrednost PaO<sub class="sub">2</sub>, pa tkivna hipoksija označuje nezadostno preskrbo tkiv s kisikom. Slednja vodi v motnje delovanja organa ali celotnega organizma in lahko celo v smrt. Pomembno se je zavedati, da pojma nista zamenljiva. Difuzijski gradient za kisik na ravni kapilar je namreč zelo nizek (≈ 4 kPa), kar kaže na to, da lahko periferna tkiva tolerirajo zelo nizke vrednosti kisika. Raziskave <italic class="em">in vitro</italic> so namreč pokazale, da lahko tkiva normalno porabljajo kisik do vrednosti PaO<sub class="sub">2 </sub>celo 0.7 kPa&#160;<span class="xref">(4)</span>.</p>
			<h1><span>3 </span>Pulzna oksimetrija</h1>
			<p>Pulzni oksimeter se je v medicini pričel uporabljati okoli leta 1980. SpO<sub class="sub">2</sub>, ki jo izmerimo s pulznim oksimetrom, je sicer le posredna meritev PaO<sub class="sub">2</sub>, ki pa jo lahko dobimo neposredno le s plinsko analizo arterijske krvi. Vrednosti SpO<sub class="sub">2</sub> torej ne prikažejo dejanske resnosti bolezni&#160;<span class="xref">(8)</span>. Izmerjena vrednost SpO<sub class="sub">2</sub> namreč zrcali oksigenacijo, ne daje pa informacij o ventilaciji ali kislinsko-baznem ravnovesju. Poleg tega normalna SpO<sub class="sub">2</sub> ne izključuje morebitnega porasta delnega tlaka ogljikovega dioksida v krvi (PCO<sub class="sub">2</sub>) pri otroku.</p>
			<p>Kljub vsemu pa je pulzna oksimetrija pomembna preiskava pri odločitvi glede zdravljenja s kisikom pri otrocih z okužbo spodnjih dihal. Noben posamezni klinični znak ali simptom namreč ne more natančno opredeliti hipoksemije pri otroku z okužbo spodnjih dihal&#160;<span class="xref">(9)</span>.</p>
			<p>Pri uporabi pulznega oksimetra se moramo zavedati določenih omejitev preiskave. Prospektivna opazovalna študija na umetno predihavanih otrocih v ZDA je pokazala, da je preiskava najmanj natančna ravno v območju hipoksemije, tj. SpO<sub class="sub">2</sub> 76–90 %&#160;<span class="xref">(10)</span>. V tem območju SpO<sub class="sub">2</sub> je bila precenjena dejanska vrednost zasičenosti v krvi s kisikom (SaO<sub class="sub">2</sub>) za 3–5 %. Ocenili so, da so potrebni boljši algoritmi za to oceno v hipoksemičnem območju. Za vrednosti SpO<sub class="sub">2</sub> nad 91 % so ocenili, da predstavljajo zanesljiv približek dejanske vrednosti kisika v krvi&#160;<span class="xref">(10</span><span class="xref">)</span>.</p>
			<p>Dodatno so študije pokazale, da pediatri pri oceni resnosti bolezni bolj zaupajo vrednosti SpO<sub class="sub">2</sub> kot pa dejanski klinični oceni&#160;<span class="xref">(</span><span class="xref">11)</span>. Stopnja hospitalizacije otrok z akutnim bronhiolitisom se je, odkar je pulzni oksimeter v uporabi, povišala za 250 %&#160;<span class="xref">(1)</span>. Schuh je s sodelavci v randomizirani dvojni slepi študiji pokazal, da lahko sprememba SpO<sub class="sub">2</sub> le za nekaj odstotkov bistveno vpliva na klinično odločanje pediatrov pri obravnavi otrok z akutnim bronhiolitisom. V raziskavo so bili vključeni otroci z blagim do zmernim akutnim bronhiolitisom z dejanskimi vrednostmi SpO<sub class="sub">2</sub>, višjimi od 87 %. V skupini otrok, v kateri so uporabljali pulzne oksimetre z modificiranim algoritmom, ki je prikazal za 3 % višje vrednosti SpO<sub class="sub">2</sub> od dejanske vrednosti SpO<sub class="sub">2</sub>, je bil delež hospitaliziranih nižji za skoraj 20 % (41 % proti 25 %, p = 0.005)&#160;<span class="xref">(11)</span>.</p>
			<p>Poleg tega so hospitalizacije daljše na račun meritev SpO<sub class="sub">2</sub> in ne dejanskih kliničnih poslabšanj. Schroeder je s sodelavci v retrospektivni študiji s pregledom zdravstvene dokumentacije hospitaliziranih otrok z akutnim bronhiolitisom ocenjeval, za koliko se je njihova hospitalizacija podaljšala le na račun SpO<sub class="sub">2</sub>, če so bila izpolnjena vsa ostala odpustna merila, vključno z zadostnim hranjenjem oz. vnosom tekočine. Hospitalizacija se je podaljšala približno pri četrtini otrok (26 %) v povprečju za 1,6 dneva&#160;<span class="xref">(</span><span class="xref">12)</span>.</p>
			<h1><span>4 </span>Normalne vrednosti SpO<sub class="sub">2</sub></h1>
			<p>Da bi lahko določili, katera vrednost SpO<sub class="sub">2</sub> že sodi v območje hipoksemije, je bilo potrebno najprej določiti vrednost SpO<sub class="sub">2</sub>, ki velja za normalno pri zdravi populaciji otrok. Študije so pokazale, da imajo normalne vrednosti SpO<sub class="sub">2</sub> zelo širok razpon&#160;<span class="xref">(13)</span>. Poleg tega so prehodne desaturacije s SpO<sub class="sub">2</sub> &lt; 90 % pri zdravih otrocih pogoste&#160;<span class="xref">(14)</span>, predvsem v času spanja, in ne vplivajo na njihov nadaljnji razvoj&#160;<span class="xref">(</span><span class="xref">15)</span>. Po drugi strani pa sta prehodna hipoksija v daljšem časovnem razponu mesecev ali celo let pri otrocih z motnjo dihanja v spanju ter dolgotrajna hipoksemija na visoki nadmorski višini ali ob prirojeni srčni bolezni povezani s slabšim nevrokognitivnim razvojem pri otrocih&#160;<span class="xref">(16)</span>.</p>
			<p>Prehodne desaturacije s SpO<sub class="sub">2</sub> &lt; 90 % brez klinične korelacije so pogoste tudi pri otrocih z akutnim bronhiolitisom. McCulloh je s sodelavci pri neprekinjenem merjenju SpO<sub class="sub">2</sub> opazil, da imajo otroci z akutnim bronhiolitisom pogosto prehodne desaturacije, ki ne potrebujejo dodatne obravnave v smislu zvišanja oz. pričetka zdravljenja s kisikom&#160;<span class="xref">(17)</span>. Te desaturacije ostajajo pri intermitentnem merjenju SpO<sub class="sub">2</sub>, ki se uporablja v naših bolnišnicah, najverjetneje neopažene.</p>
			<p>Prospektivna kohortna raziskava Principija in sodelavcev je pokazala, da so desaturacije s SpO<sub class="sub">2</sub> &lt; 90 % pogoste pri otrocih z akutnim bronhiolitisom tudi v času okrevanja, tj. po odpustu v domačo oskrbo. Kot desaturacijo so opredelili stanje, ko je bil SpO<sub class="sub">2</sub> &lt; 90 % vsaj eno minuto. Kar 64 % preiskovanih otrok je imelo znotraj 72 ur po odpustu v domačo oskrbo vsaj eno tako desaturacijo. Najdaljša desaturacija je trajala skoraj 9 minut. Med otroki, ki so oziroma niso imeli desaturacij, ni bilo razlike v poslabšanjih, tj. pri ponovnih obiskih v bolnišnico oz. ponovnih hospitalizacijah. Desaturacije so bile navadno povezane s spanjem oziroma hranjenjem&#160;<span class="xref">(18)</span>.</p>
			<p>Raziskav o morebitnem dolgoročnem vplivu blage hipoksemije pri bronhiolitisu na nevrokognitivni razvoj otroka ni. Glede na to, da imajo lahko tudi povsem zdravi otroci prehodne desaturacije s SpO<sub class="sub">2</sub> &lt; 90 %&#160;<span class="xref">(</span><span class="xref">14)</span>, lahko predpostavljamo, da pomembnega vpliva na razvoj možganov pri blagi akutni hipoksemiji, kot je to pri bronhiolitisu, ni.</p>
			<h1><span>5 </span>Nevarnosti zdravljenja s kisikom</h1>
			<p>Otrokom z akutnim bronhiolitisom dodajamo kisik z namenom, da izboljšamo oksigenacijo v organih in s tem preprečujemo tkivno hipoksijo. Vendar pa moramo biti pri odmerjanju kisika previdni, da ne povzročimo hiperoksemije. Medtem ko so posledice tkivne hipoksije, ki vodi v celično smrt, dobro poznane, so študije pokazale, da lahko tudi hiperoksija škoduje. Številne raziskave na živalih in zdravih prostovoljcih so pokazale, da vdihovanje visokih koncentracij kisika vodi v okvaro pljučnega tkiva&#160;<span class="xref">(19)</span>. Stopnja okvare tkiva je neposredno povezana s koncentracijo vdihanega kisika in časom izpostavitve ter je redko prisotna ob FiO<sub class="sub">2</sub> manj od 0,5, kar predstavlja 50 % zasičenosti vdihanega zraka s kisikom&#160;<span class="xref">(19)</span>.</p>
			<p>Raziskave, izvedene predvsem na umetno predihavanih bolnikih, so pokazale, da prevelika količina kisika vodi v povečano tvorbo prostih kisikovih radikalov. Zato pride do zvišanega oksidativnega stresa, kar vodi v celično smrt s pridruženim vnetnim odgovorom&#160;<span class="xref">(20)</span>.</p>
			<p>Ključni dejavnik pri kontroli dihanja je v normalnih okoliščinah PCO<sub class="sub">2 </sub>v arterijski krvi. Pri bolnikih s hudo pljučno boleznijo in kronično hiperkapnijo pa postane hipoksemija glavni dejavnik pri spodbudi dihanja. V primeru, da te bolnike zdravimo z visokim odstotkom kisika, lahko zavremo delovanje dihalnega centra, s čimer še poslabšamo hiperkapnijo. Pri teh bolnikih je zato za ustrezno oceno predihanosti potrebna plinska analiza arterijske krvi in določitev PCO<sub class="sub">2&#160;</sub><span class="xref">(21)</span>.</p>
			<p>Da preprečimo nenamerne stranske učinke hipo- oziroma hiperoksije, je torej potrebno zdravljenje s kisikom natančno odmerjati tako kot ostala zdravila&#160;<span class="xref">(20,22)</span>.</p>
			<h1><span>6 </span>Smernice za obravnavo akutnega bronhiolitisa</h1>
			<p>Meja klinično pomembne hipoksemije ni jasno določena. Zato smernice za obravnavo otrok z akutnim bronhiolitisom niso enotne glede vrednosti SpO<sub class="sub">2</sub>, ki zahtevajo zdravljenje s kisikom. Smernice Ameriške pediatrične akademije (AAP) namreč dovoljujejo, da se lahko zdravnik odloči za zdravljenje s kisikom šele pri vrednosti SpO<sub class="sub">2</sub> manj od 90 %, saj prehodne epizode hipoksemije niso povezane z zapleti&#160;<span class="xref">(23)</span>.</p>
			<p>Po drugi strani pa Britanske smernice NICE (National Institute for Health and Care Excellence) svetujejo dodatek kisika že pri vrednosti SpO<sub class="sub">2</sub><sub class="sub"> </sub>manj od 92 % in priporočajo, da imajo med zdravljenjem otroci SpO<sub class="sub">2</sub> višji od 94 %&#160;<span class="xref">(24)</span>.</p>
			<p>Randomizirana kontrolirana študija Cunninghama in sodelavcev je primerjala obravnavo otrok, pri katerih so pričeli zdravljenje s kisikom ob SpO<sub class="sub">2</sub> &lt; 90 % oziroma SpO<sub class="sub">2</sub> &lt; 94 %&#160;<span class="xref">(25)</span>. Multicentrična študija je potekala v osmih bolnišnicah v Veliki Britaniji med letoma 2012 in 2013. Vključenih je bilo 615 otrok, starih od 6 tednov do največ 12 mesecev. Otroci so bili naključno vključeni v skupino, ki so jo spremljali s standardnim oksimetrom (n = 308) ali modificiranim oksimetrom (n = 307), ki je imel prirejen algoritem in je prikazal višjo vrednost SpO<sub class="sub">2</sub> od dejanske – namesto 90 % je prikazoval 94 %. Vrednosti SpO<sub class="sub">2</sub> med 85 % in 100 % so bile ustrezno prilagojene. Dogovorjeno je bilo, da se kisik v obeh skupinah dodaja ob izpisu vrednosti SpO<sub class="sub">2,</sub> ki je manj od 94 % na zaslonu pulznega oksimetra. Kot je bilo pričakovati, je manj otrok v skupini z modificiranim pulznim oksimetrom prejelo kisik v primerjavi s skupino s standardnim oksimetrom (56 % in 73 %), oziroma so krajši čas potrebovali dodatek kisika (6 h in 28 h). Poleg tega so bili hospitalizirani krajši čas (30 h in 44 h). Nekoliko bolj presenetljivo je skupina otrok, pri kateri so začeli z zdravljenjem s kisikom šele ob SpO<sub class="sub">2</sub> &lt; 90 %, imela celo ugodnejši potek bolezni, saj so otroci v tej skupini v povprečju 3 ure prej pričeli z ustreznim hranjenjem, njihovi starši so ocenili, da so bili en dan prej brez znakov bolezni, imeli so tudi manj ponovnih sprejemov zaradi poslabšanja bolezni v 28 dnevih po odpustu iz bolnišnice. Neugodni izidi so bili primerljivi v obeh skupinah. Raziskovalci so zaključili, da je pričetek zdravljenja ob SpO<sub class="sub">2</sub> &lt; 90 % enako varen in učinkovit kot ob SpO<sub class="sub">2</sub> &lt; 94 %. Čeprav študija z veliko zanesljivostjo pokaže, da je kratkotrajno zdravljenje z dajanjem kisika šele ob vrednosti SpO<sub class="sub">2</sub> &lt; 90 % varno, pa dolgotrajen učinek na nevrokognitivni in osebnostni razvoj ni poznan.</p>
			<p>Smernice so si enotne, da pri hospitaliziranih otrocih z akutnim bronhiolitisom SpO<sub class="sub">2</sub> raje merimo intermitentno kot pa kontinuirano.</p>
			<p>Otroci naj bodo odpuščeni v domačo oskrbo po Britanskih smernicah NICE ob SpO<sub class="sub">2</sub> &gt; 92 %, ko so brez dodatka kisika vsaj 4 ure, vključno z epizodo spanja&#160;<span class="xref">(24)</span> oziroma po smernicah AAP ob SpO<sub class="sub">2</sub> ≥ 90 %, če imajo primeren vnos tekočine in hranil&#160;<span class="xref">(</span><span class="xref">23)</span>. Ko se povrne normalno hranjenje, namreč le redko pride do poslabšanja dihanja&#160;<span class="xref">(26)</span>.</p>
			<p>Cunningham je s sodelavci primerjal odpustna merila, torej če bi bili otroci odpuščeni v domačo oskrbo ob stabilni vrednosti SpO<sub class="sub">2</sub> ≥ 90 % oziroma ≥ 94 %, ki vztraja vsaj 4 ure&#160;<span class="xref">(27)</span>. Raziskavo so izvedli na 68 otrocih z akutnim bronhiolitisom, starih do 18 mesecev, ki so potrebovali dodatek kisika. Normalno hranjenje (definirano kot zadostitev &gt; 75 % potreb glede na težo in starost) se je vzpostavilo po mediani 11 ur, SpO<sub class="sub">2</sub> ≥ 90 % po 17 urah in SpO<sub class="sub">2</sub> ≥ 94 % po 63 urah. Otroci so se ustrezno hranili in imeli stabilne vrednosti SpO<sub class="sub">2</sub> ≥ 90 % kar 22 ur prej, kot so imeli stabilno vrednost SpO<sub class="sub">2</sub> ≥ 94 %. Če bi sprejeli nižje vrednosti SpO<sub class="sub">2</sub> ob odpustu, bi to lahko zelo vplivalo na skrajšanje hospitalizacije otrok, ki potrebujejo dodatek kisika, saj so otroci zaradi akutnega bronhiolitisa hospitalizirani v povprečju 3 dneve&#160;<span class="xref">(27)</span>. Seveda pa bi bilo potrebno pred tem ovrednotiti možne negativne klinične učinke&#160;<span class="xref">(25)</span>.</p>
			<h1><span>7 </span>Zdravljenje akutnega bronhiolitisa z visokim pretokom kisika</h1>
			<p>Kisik se daje hipoksičnim otrokom z bronhiolitisom preko nosne kanile ali obrazne maske. Zdravljenje z visokim pretokom kisika (ZVP) je način dovajanja visokega pretoka ogrete in navlažene plinske mešanice preko prilagojene dvoroge nosne kanile. V primerjavi z dovajanjem kisika preko standardne nosne kanile ZVP omogoča odmerjanje poljubnega deleža kisika in pretoka plina ter ustrezno nadomeščanje kisika tudi pri bolnikih z globljo hipoksemijo. ZVP omogoča tudi višjo raven dihalne podpore, saj ob ustreznih pogojih v zgornjih dihalih vzpostavi pozitivni tlak ob koncu izdiha&#160;<span class="xref">(28)</span>. Tovrstna oblika zdravljenja se je najprej uveljavila v neonatologiji pri zdravljenju dihalne stiske in dihalnih premorov pri prezgodaj rojenih otrocih&#160;<span class="xref">(29)</span>. Izsledki raziskav kažejo na učinkovitost ZVP tudi pri zdravljenju otrok z akutnim bronhiolitisom&#160;<span class="xref">(30)</span>. Za akutni bronhiolitis je namreč značilna izrazita nehomogena predihanost pljuč, ki povzroči patološko poglabljanje V/Q nesorazmerja in hipoksemijo&#160;<span class="xref">(3)</span>. Z neinvazivno podporo dihanju uspešno kljubujemo bolezenskim spremembam, zato je ena od načinov zdravljenja pri otrocih s hudo obliko bolezni&#160;<span class="xref">(28</span><span class="xref">)</span>. Po uvedbi ZVP v enotah intenzivne terapije (EIT) so raziskovalci opazili pomembno zmanjšanje potrebe po invazivni podpori dihanju&#160;<span class="xref">(31,32</span><span class="xref">)</span>. Zaradi ugodnih učinkov ZVP pri zdravljenju otrok s težjo obliko bolezni to obliko dihalne podpore vse pogosteje uporabljamo tudi na otroških bolnišničnih oddelkih. Nedavno objavljena multicentrična randomizirana kontrolirana študija je pokazala, da uporaba ZVP zunaj oddelkov EIT v primerjavi s standardnim zdravljenjem s kisikom pomembno zniža potrebo po zdravljenju v EIT&#160;<span class="xref">(33)</span>.</p>
			<h1><span>8 </span>Zdravljenje akutnega bronhiolitisa s kisikom na Oddelku Službe za pljučne bolezni Pediatrične klinike Ljubljana</h1>
			<p>Po protokolu dovajanja kisika pri otroku in mladostniku, ki ga je pripravila Služba za pljučne bolezni Pediatrične klinike Ljubljana&#160;<span class="xref">(34)</span>, pri otroku z akutnim bronhiolitisom zdravljenje s kisikom pričnemo, kadar je SpO<sub class="sub">2</sub> ≤ 92 % (<span class="ref-fig">Slik</span><span class="ref-fig">a 2</span>). Zdravljenje s kisikom pa lahko začnemo že pri vrednostih SpO<sub class="sub">2 </sub>med 92 % in 94 %, kadar je otrok močno prizadet ali pa so prisotni naslednji simptomi in znaki: slabša hidriranost (&lt; 50 % običajnega vnosa tekočine zadnjih 24 ur), podatek o dihalnih premorih, povišana frekvenca dihanja za otrokovo starost, močno povečano dihalno delo, cianoza in izčrpanost.</p>
			<div>
				<div id="_idContainer006" class="figure-wrapper">
					<p><img src="2854-web-resources/image/zdravvestn-2854-sl-02.png" alt="" /></p>
					<p class="caption"><bold class="blue">Slika 2:</bold> Predlagani protokol zdravljenja akutnega bronhiolitisa s kisikom. Služba za pljučne bolezni Pediatrične klinike Ljubljana.</p>
				</div>
			</div>
			<p>Kisik je zdravilo, ki ga z izjemo nujnih stanj, ko ne smemo odlašati z aplikacijo kisika, predpiše zdravnik. Ob predpisu kisika moramo navesti tudi ciljno vrednost SpO<sub class="sub">2</sub>. Po predpisu zdravnika medicinska sestra daje kisik tako, da dosega polje ciljne saturacije. Po vnosu kisika sestre merijo SpO<sub class="sub">2</sub> na redne časovne presledke skupaj z drugimi parametri, ki kažejo na dihalno delo, tj. frekvenco dihanja in subjektivno oceno dihalnega napora. Meritve in opazovanja izvajajo tudi, ko otrok še ne potrebuje kisika, ali pa je bilo zdravljenje s kisikom nedavno ukinjeno. Če SpO<sub class="sub">2</sub> na določenem sistemu za dovajanje kisika presega ciljno tarčno vrednost SpO<sub class="sub">2</sub>, medicinska sestra oz. tehnik koncentracijo kisika v vdihanem zraku postopoma niža, dokler je popolnoma ne ukine&#160;<span class="xref">(34)</span>.</p>
			<p>Na Pediatrični kliniki UKC Ljubljana uporabljamo ZVP od leta 2011. V prospektivni opazovalni analizi otrok, mlajših od 24 mesecev, s hipoksemično dihalno stisko ob akutnem bronhiolitisu smo ugotovili klinično ugodne učinke ob zdravljenju z ZVP. Bolniki so po tovrstnem terapevtskem ukrepu imeli pomembno znižanje frekvence dihanja, srčnega utripa in ocene dihalnega napora. Hkrati se je povečala vrednost pH in zmanjšala vrednost PCO<sub class="sub">2</sub> v kapilarni krvi&#160;<span class="xref">(35)</span>.</p>
			<h1><span>9 </span>Zaključek</h1>
			<p>Čeprav je pulzni oksimeter zelo uporabna neinvazivna preiskava, pa pogosto vrednost SpO<sub class="sub">2</sub> ne zrcali dejanske resnosti bolezni. Poleg tega je preiskava najmanj natančna predvsem v območju SpO<sub class="sub">2 </sub>76–90 %. Zato se pri obravnavi otrok z akutnim bronhiolitisom pediatri ne smemo zanašati le na vrednost SpO<sub class="sub">2</sub>, temveč je za postavitev diagnoze in oceno resnosti bolezni potrebna predvsem dobra anamneza ter klinična ocena. Dodatno so raziskave pokazale, da pretirano zanašanje zgolj na vrednost SpO<sub class="sub">2</sub> vodi v povečano število bolnišničnih obravnav in daljše hospitalizacije pri otrocih z akutnim bronhiolitisom.</p>
			<p>Zdravljenje s kisikom je potrebno obravnati tako kot ostala zdravila. Pričetek zdravljenja je potrebno ustrezno odrediti in nato primerno titrirati, saj moramo preprečiti stranske učinke možne hipo- oziroma hiperoksemije. Na oddelku Službe za pljučne bolezni Pediatrične klinike Ljubljana pričnemo zdravljenje s kisikom pri vrednosti SpO<sub class="sub">2</sub> ≤ 92 %. V primeru, da v anamnezi ali ob kliničnem pregledu ugotavljamo prisotnost dejavnikov možne hipoksemije, pa se lahko zdravniki odločijo za dajanje kisika prej, torej med 92 % in 94 %.</p>
			<p>Izsledki raziskav kažejo, da je uporaba ZVP uspešen in učinkovit način dihalne podpore pri otrocih z akutnim bronhiolitisom. Z ZVP lahko namreč učinkovito zmanjšamo število otrok, ki potrebujejo invazivno dihalno podporo. Zankrat še ni jasnih priporočil o uporabi ZVP, zato se o zdravljenju z ZVP odločamo predvsem na podlagi klinične presoje in razpoložljivih možnosti.</p>
		</article>
	</body>
</html>
