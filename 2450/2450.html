<!DOCTYPE html>
<html xmlns="http://www.w3.org/1999/xhtml">
	<head>
		<meta charset="utf-8" />
		<title>2450</title>
	</head>
	<body id="x2450" lang="sl-SI">
		<sidebar id="_idContainer000" class="meta-wrapper">
			<p class="slug"><bold class="strong">@publisher.id:</bold> 2450</p>
			<p class="slug"><bold class="strong">@primary-language:</bold> <span class="primary-language">sl</span>, en</p>
			<p class="slug"><bold class="strong">@discipline-en:</bold> Microbiology and immunology, Stomatology, Neurobiology, Oncology, <span class="discipline-en">Human reproduction</span>, Cardiovascular system, <br />Metabolic and hormonal disorders, Public health (occupational medicine), Psychiatry</p>
			<p class="slug"><bold class="strong">@discipline-sl:</bold> Mikrobiologija in imunologija, Stomatologija, Nevrobiologija, Onkologija, <span class="discipline-sl">Reprodukcija človeka</span>, Srce in ožilje, <br />Metabolne in hormonske motnje, Javno zdravstvo (varstvo pri delu), Psihiatrija</p>
			<p class="slug"><bold class="strong">@article-type-en:</bold> Editorial, <span class="article-type-en">Original scientific article</span>, Review article, Short scientific article, Professional article</p>
			<p class="slug"><bold class="strong">@article-type-sl:</bold> Uvodnik, <span class="article-type-sl">Izvirni znanstveni članek</span>, Pregledni znanstveni članek, Klinični primer, Strokovni članek</p>
			<p class="slug"><bold class="strong">@running-header:</bold> <span class="running-header">Pojavnost in mesto razmika preme trebušne mišice pri nosečnicah in otročnicah v porodnišnici Ljubljana</span></p>
			<p class="slug"><bold class="strong">@reference-sl:</bold> <span class="reference-sl">Zdrav Vestn | maj – junij 2018 | Letnik 87</span></p>
			<p class="slug"><bold class="strong">@reference-en:</bold> <span class="reference-en">Zdrav Vestn | May – June 2018 | Volume 87</span></p>
		</sidebar>
		<sidebar id="_idContainer001" class="meta-wrapper">
			<p class="aff lang-sl"><span class="ref-aff">1</span> Splošna bolnišnica »dr. Franca Derganca« Nova Gorica, Šempeter pri Novi Gorici</p>
			<p class="aff lang-en"><span class="ref-aff">1</span> Franc Derganc General Hospital of Nova Gorica, Šempeter pri Novi Gorici, Slovenia</p>
			<p class="aff lang-sl"><span class="ref-aff">2</span> Ginekološka klinika, Univerzitetni klinični center Ljubljana, Ljubljana</p>
			<p class="aff lang-en"><span class="ref-aff">2</span> Division of Gynaecology, University Medical Centre Ljubljana, Ljubljana, Slovenia</p>
			<p class="label">Korespondenca/Correspondence:</p>
			<p class="correspondence">Darija Šćepanović, e: darija.scepanovic@kclj.si</p>
			<p class="label">Ključne besede:</p>
			<p class="keywords lang-sl">razmik preme trebušne mišice; bela črta; merilna orodja;  nosečnost; obdobje po porodu</p>
			<p class="label">Key words:</p>
			<p class="keywords lang-en">diastasis recti abdominis; linea alba; measuring tools; pregnancy; postpartum period</p>
			<p class="history">Prispelo: 17. 11. 2016 Sprejeto: 5. 3. 2018</p>
		</sidebar>
		<article>
			<h1 class="title lang-sl"><a id="_idTextAnchor000"></a>Pojavnost in mesto razmika preme trebušne mišice pri nosečnicah in otročnicah v porodnišnici Ljubljana</h1>
			<h1 class="title lang-en" lang="en-US"><a id="_idTextAnchor001"></a>The incidence and location of diastasis rectus abdominis during the childbearing year and puerperium at the maternity hospital Ljubljana</h1>
			<p class="author" lang="en-US"><span class="given-name">Erika</span> <span class="surname">Mihelj</span>,<sup class="sup">1</sup> <span class="given-name">Mateja</span> <span class="surname">Šerbec Medjimurec</span>,<sup class="sup">2</sup> <span class="given-name">Darija</span> <span class="surname">Šćepanović</span><sup class="sup">2</sup></p>
			<h1 class="abs">Izvleček</h1>
			<p class="abs"><bold class="strong">Izhodišče:</bold> Namen raziskave je bil ugotoviti pojavnost in mesto razmika preme trebušne mišice pri nosečnicah in otročnicah v Porodnišnici Ljubljana.</p>
			<p class="abs"><bold class="strong">Metode:</bold> V raziskavo je bilo vključenih 60 naključno izbranih žensk. V študijski skupini je bilo 45 nosečnic iz Porodnišnice Ljubljana. V kontrolni skupini je bilo 15 nenosečih žensk iz ljubljanskega območja. Z metodo širine prstov smo pri vseh ženskah merili razmik preme trebušne mišice. Ugotavljali smo tudi najbolj in najmanj pogosto mesto razmika vzdolž bele črte.</p>
			<p class="abs"><bold class="strong">Rezultati:</bold> Razmik preme trebušne mišice se je najbolj zgodaj pojavil v drugem trimesečju nosečnosti (9,5 %), najpogostejši pa je bil v tretjem trimesečju (52,4 %). Po porodu je bila pojavnost manjša kot v tretjem trimesečju (38,1 %). Širina razmika se je večala z napredovanjem nosečnosti. Med nosečnostjo se je razmik najpogosteje razvil v višini popka, v skupini nosečnic v tretjem trimesečju (52,6 %). V skupini otročnic tri dni po porodu je bil najpogostejši razmik pod popkom (60,0 %) in nekoliko manj pogost nad popkom (53,8 %). Pri nenosečih ženskah razmik ni bil prisoten.</p>
			<p class="abs"><bold class="strong">Zaključek:</bold> Razmik preme trebušne mišice v nosečnosti in po porodu je pogost pojav. Vsako žensko bi bilo smiselno testirati pred in po porodu vzdolž celotne bele črte, da se lahko pravočasno določi ustrezna fizioterapevtska obravnava. Tudi druge zdravstvene delavce in sodelavce ter športne strokovnjake, ki prihajajo v stik z nosečnicami in otročnicami, bi bilo potrebno informirati o razmiku preme trebušne mišice in pomembnosti testiranja tega pojava.</p>
			<h1 class="abs">Abstract</h1>
			<p class="abs"><bold class="strong">Background:</bold> The purpose of the research was to determine the prevalence and location of diastasis recti abdominis muscle (DRA) during pregnancy and puerperium in women in the Ljubljana maternity hospital.</p>
			<p class="abs"><bold class="strong">Methods:</bold> The study sample included sixty randomly selected women; forty-five pregnant and postpartum women were recruited from the Ljubljana Maternity Hospital, and fifteen non-pregnant women from the larger Ljubljana area as a control group. All women were examined for the presence or absence of diastasis recti abdominis muscle along with the most and least likely location along the white lines. The measurements were performed by the finger-width method.<a id="_idTextAnchor002"></a></p>
			<p class="abs"><bold class="strong">Results:</bold> The findings indicate that the diastasis recti abdominis muscle increases with the progression of pregnancy. In the case of non-pregnant women, the diastasis is not present. The presence of DRA was first observed in the second trimester of pregnancy (9.5 %) and was most common in the third trimester (52.4 %). After birth, the incidence decreased (38.1 %). The majority of diastasis recti abdominis cases were observed in the umbilical area (52.6 %) in the third trimester. In the puerperium group three days after childbirth the diastasis below the umbilicus was most common (60.0 %) and slightly less common above the umbilicus (53.8 %).</p>
			<p class="abs"><bold class="strong">Conclusion:</bold> Diastasis recti abdominis muscle during pregnancy and after childbirth is a common condition. It is therefore recommended that all women should be timely examined for the presence of DRA before and after birth along the linea alba to start timely and adequate physiotherapy treatment. Health professionals as well as sports teachers and coaches who work with pregnant and puerperium women should be educated/trained in the field of testing and treatment of diastasis recti abdominis muscle.</p>
			<p class="cite-as"><bold class="strong">Citirajte kot/Cite as:</bold> Mihelj E, Šerbec Medjimurec M, Šćepanović D. Pojavnost in mesto razmika preme trebušne mišice pri nosečnicah in otročnicah v porodnišnici Ljubljana. Zdrav Vestn. 2018;87(5–6):215–22.</p>
			<p class="doi"><bold class="strong">DOI:</bold> 10.6016/ZdravVestn.2450</p>
			<h1><span>1 </span>Uvod</h1>
			<p>Čezmeren razmik preme trebušne mišice (<italic class="em">lat</italic><italic class="em">.</italic> diastasis recti abdominis, DRA) ima lahko negativne posledice za zdravje nosečnice in otročnice. Pri povečani DRA pride do spremenjene biomehanike trebušnih mišic&#160;<span class="xref">(1)</span><span class="xref">,</span> kar lahko daljnoročno vodi v šibkost trebušnih mišic in s tem zmanjšan nadzor nad medenico in hrbtenico. Pojavi se neravnovesje med trebušnimi in hrbtnimi mišicami, kar lahko vodi v bolečino v medeničnem obroču in/ali v križu. Zaradi oslabele trebušne stene lahko pride do težav pri dihanju, kašljanju, iztrebljanju in upogibanju trupa. V nosečnosti je plod v trebušni votlini manj zaščiten. V drugi porodni dobi se lahko pojavijo težave pri potiskanju. DRA pomeni tudi estetski problem, saj je koža raztegnjena, viseča in brazdasta.</p>
			<p>V literaturi zasledimo različne podatke o tem, kaj je normalna oz. nenormalna DRA&#160;<span class="xref">(1-4)</span><span class="xref">.</span> Beer in sodelavci<span class="xref">&#160;</span><span class="xref">(2)</span> so pri nenosečih ženskah ultrazvočno kot normalen razmik opredelili 15 mm v predelu žličke, 22 mm v predelu 3 cm nad popkom in 16 mm v predelu 2 cm pod popkom. Noble<span class="xref">&#160;</span><span class="xref">(5)</span> je opredelil povečan razmik s širino dveh prstov ali več na ravni popka, nad ali pod njim. Rath s sodelavci<span class="xref">&#160;</span><span class="xref">(4)</span> so v raziskavi na truplih kot mejno točko za določitev nenormalnega razmika določili vrednost 10 mm nad popkom, 27 mm v višini popka in 9 mm pod popkom.</p>
			<p>Dolgotrajen in naraščajoči pritisk znotraj trebušne votline lahko povzroči, da se bela črta in prema trebušna mišica raztegneta in stanjšata, zato se prema trebušna mišica razmakne&#160;<span class="xref">(6)</span><span class="xref">.</span> Pri ženskah se DRA zaradi vpliva hormonov in rastočega ploda, ki pritiska na trebušne mišice in belo črto, najpogosteje pojavi v nosečnosti<span class="xref">&#160;</span><span class="xref">(1,3)</span> in po porodu&#160;<span class="xref">(3</span><span class="xref">,6,7)</span><span class="xref">.</span> Povečane ravni estrogena, progesterona in relaksina zmehčajo vezivno tkivo, rastoči plod pa stopnjuje pritisk na te strukture&#160;<span class="xref">(5</span><span class="xref">,8)</span><span class="xref">.</span></p>
			<p>Boissounnault in Blaschak<span class="xref">&#160;</span><span class="xref">(3)</span> sta v svoji raziskavi ugotovila, da premosorazmerno s trajanjem nosečnosti narašča pojavnost DRA (od 27 % na 66 %). Mota<span class="xref">&#160;</span><span class="xref">(9)</span> je poročala celo o 100 % prisotnosti razmika v pozni nosečnosti. Pojavnost razmika se nekaj dni po porodu nekoliko zmanjša (53–65 %)&#160;<span class="xref">(3,7,8)</span><span class="xref">,</span> v obdobju do osem tednov po porodu pa se pomembno zmanjša&#160;<span class="xref">(1</span><span class="xref">,3,6,10-13)</span><span class="xref">.</span> Razmik, ki je prisoten šest mesecev do enega leta po porodu, se ne popravi spontano&#160;<span class="xref">(11,12)</span><span class="xref">.</span> DRA se največkrat pojavi v predelu popka, nekoliko manj nad popkom in najmanj pod popkom&#160;<span class="xref">(3,5,13)</span><span class="xref">,</span> kar sovpada z zgradbo sprednje trebušne stene&#160;<span class="xref">(14)</span><span class="xref">.</span> Podatkov, ki bi govorili o tem, da je mesto DRA v različnih populacijah različno, v literature nismo zasledili.</p>
			<p>Namen raziskave je bil ugotoviti pojavnost in mesto DRA pri nosečnicah po trimesečjih in otročnicah v Porodnišnici Ljubljana.</p>
			<h1><span>2 </span>Material in metode</h1>
			<h2><span>2.1 </span>Preiskovanci</h2>
			<p>V raziskavo, ki jo je odobrila državna Komisija za medicinsko etiko, je bilo vključenih 60 naključno izbranih žensk, in sicer 45 iz ljubljanske porodnišnice (30 nosečnic in 15 otročnic), ostalih 15 nenosečih žensk pa je bilo s področja Ljubljane. Preiskovanke so bile razdeljene v štiri skupine po 15 žensk (nikoli noseče, noseče v drugem trimesečju, noseče v tretjem trimesečju in otročnice 3 dni po porodu). Ženske, ki so sodelovale v raziskavi, so bile stare od 18–35 let. Vključene so bile prvesnice s plodom v vzdolžni legi, ki so rodile vaginalno med 37. in 42. tednom gestacije. Ženske, ki so imele nepravilno oživčenje prsnega koša ali trebuha, mišične nepravilnosti prsnega koša ali trebuha in nepravilnosti okostja prsnega koša ali trebuha, smo izločili iz raziskave. Telesna dejavnost (izvajanje vaj za krepitev trebušnih mišic) v nosečnosti je tudi bila izključitveno merilo.</p>
			<h2><span>2.2 </span>Merilna metoda in pripomočki</h2>
			<p>Pred meritvami so preiskovanke dobile natančna navodila in vprašalnik, s pomočjo katerega smo ugotovili vključitvena in izključitvena merila ter jih pravilno razvrstili v skupine. Meritve DRA je opravljal samo en preiskovalec z metodo širine prstov. Metoda merjenja DRA s pomočjo širine prstov velja za zanesljivo, če jo izvaja en sam preiskovalec (KW &gt; 0,70), in zmerno zanesljiva pri več različnih preiskovalcih (KW = 0,53)&#160;<span class="xref">(15)</span><span class="xref">.</span> Meritev je preiskovalec izvedel na postelji oz. blazini, medtem ko je preiskovanka leže na hrbtu izvedla upogib trupa do dviga spodnjega roba lopatic od podlage (<span class="ref-fig">Slik</span><span class="ref-fig">a 1</span>)&#160;<span class="xref">(3)</span><span class="xref">.</span> Meritve je preiskovalec izvedel na treh točkah, in sicer v področju popka, 4,5 cm nad popkom in 4,5 cm pod popkom&#160;<span class="xref">(3)</span><span class="xref">.</span> DRA je bila opredeljena kot prisotna oz. odsotna. Kot prisoten je bil opredeljen razmik, ki je bil večji od širine 2 prstov&#160;<span class="xref">(5)</span><span class="xref">.</span></p>
			<div>
				<div id="_idContainer003" class="figure-wrapper">
					<p><img src="2450-web-resources/image/2450-1.jpg" alt="" /></p>
					<p class="caption"><bold class="blue">Slika 1:</bold> Merjenje razmika preme trebušne mišice s pomočjo širine prstov.</p>
				</div>
			</div>
			<h2><span>2.3 </span>Statistične metode</h2>
			<p>S pomočjo kvotnega načina vzorčenja, pri katerem so bile skupine izenačene po pomembnih dejavnikih (starost nosečnice, zdrava nosečnost, prva nosečnost, en plod v vzdolžni legi, vaginalni porod ob pričakovanem roku), smo dobili uravnotežen vzorec treh skupin: dve skupini nosečnic, ena skupina otročnic, kontrolna skupina opazovank za nadaljnje primerjave. Podatke smo zbrali z vprašalnikom, ki so ga izpolnile opazovanke same. Za analizo podatkov o pojavnosti in umestitvi DRA smo uporabili metodo hi–kvadrat (χ<sup class="sup">2</sup>). Izvedli smo analizo variance s testom mnogoterih primerjav (Tukeyev post hoc test in Dunnettov test). Dunnettov test je posebej primeren za t. i. post hoc primerjave med testno in kontrolno skupino.</p>
			<p>Raziskavo je odobrila Komisija za medicinsko etiko RS, dne 22. 1. 1999 (sklep št. 75/01/99).</p>
			<h1><span>3 </span>Rezultati</h1>
			<p>S Slike 2 je razvidno, da je pojavnost DRA v opazovanem vzorcu najprej naraščala, potem pa v skupini otročnic takoj po porodu padla. Pogostost razmika je bila najvišja v opazovani skupini nosečnic v tretjem trimesečju nosečnosti (52,4 %) in nekoliko nižja pri otročnicah tri dni po porodu (38,1 %). Pri opazovanju nosečnic v drugem trimesečju nosečnosti smo razmik zasledili pri 9,5 % opazovankah. V skupini žensk, ki niso bile nikoli noseče (kontrolna skupina), razmik preme trebušne mišice ni bil prisoten (<span class="ref-fig">Slik</span><span class="ref-fig">a 2</span>). Izbran način prikaza sešteva v 100 % prisotnost (takih opazovank je 21) in odsotnost DRA (takih opazovank je 39) v različnih obdobjih opazovanja. Na ta način prikažemo, kakšna je prisotnost pojava DRA v različnih obdobjih nosečnosti in po porodu. Razlike med skupino opazovanih žensk, pri katerih se je razmik preme trebušne mišice pojavil, in med drugimi, pri katerih razmik ni bil prisoten, so se izkazale za statistično pomembne (χ<sup class="sup">2</sup> = 23.077, p &lt; 0.001). Statistična značilnost je privzeta na stopnji tveganja 0,05.</p>
			<div>
				<div id="_idContainer005" class="figure-wrapper">
					<p><img src="2450-web-resources/image/2450-2.png" alt="" /></p>
					<p class="caption"><bold class="blue">Slika 2:</bold> Pojavnost DRA v različnih obdobjih nosečnosti in po porodu.</p>
				</div>
			</div>
			<p>V nadaljevanju se osredinjamo le na opazovanke, pri katerih je bila prisotna DRA (podrobneje torej obravnavamo 21 opazovank). Iz Slike 3 je razvidno, da je bila pojavnost DRA v višini popka najpogostejša pri nosečnicah v tretjem trimesečju (52,6 %), medtem ko je bil razmik nad popkom najpogostejši pri otročnicah tri dni po porodu (53,8 %). Pri otročnicah tri dni po porodu pa je bila dejansko največja pojavnost razmika pod popkom (60 %) (<span class="ref-fig">Slik</span><span class="ref-fig">a 3</span>). Razlike v pojavnosti višine razmika med tremi opazovanimi skupinami žensk se niso izkazale za statistično pomembne (χ<sup class="sup">2</sup> = 1.661, p = 0.798). Iz slike je tudi razvidno, da se je čezmerna DRA pod popkom pojavila šele pri nosečnicah v tretjem trimesečju in vedno v povezavi s prisotnostjo razmika nad popkom ali v višini popka.</p>
			<div>
				<div id="_idContainer007" class="figure-wrapper">
					<p><img src="2450-web-resources/image/2450-3.png" alt="" /></p>
					<p class="caption"><bold class="blue">Slika 3:</bold> Mesto DRA v različnih obdobjih nosečnosti in po porodu.</p>
				</div>
			</div>
			<p>Rezultat analize variance nam pove, da prihaja do statistično pomembnih razlik med skupinami glede pojavnosti DRA (F = 11.667, p &lt; 0.000). Z Dunnettovim testom smo primerjali povprečja med posamezno testno skupino in kontrolno skupino opazovank in ugotovili, da se od kontrolne skupine statistično pomembno razlikujejo nosečnice v tretjem trimesečju nosečnosti (p &lt; 0.000) in otročnice po porodu (p = 0.001).</p>
			<h1><span>4 </span>Razpravljanje</h1>
			<p>Dobljeni rezultati naše raziskave kažejo na statistično pomembno premosorazmerno povezavo med trajanjem nosečnosti in pojavnostjo DRA, medtem ko po porodu pojavnost pade.</p>
			<p>V literaturi ni enotne definicije razmika DRA. Do razlik v pojavnosti razmika lahko prihaja zaradi neenotnih opredelitev mejne vrednosti, ki določa prisotnost razmika&#160;<span class="xref">(1-5,7)</span><span class="xref">,</span> in različnega mesta merjenja vzdolž bele črte&#160;<span class="xref">(7,8,15)</span><span class="xref">.</span> Prav tako se razlikuje stopnja aktiviranja trebušnih mišic med merjenjem&#160;<span class="xref">(12,16</span><span class="xref">,18)</span><span class="xref">.</span> Za merjenje DRA lahko uporabljamo različna merilna orodja oz. metode&#160;<span class="xref">(8,10,15,16,18-21)</span><span class="xref">.</span> Tudi stanje, v katerem je preiskovanka, se lahko razlikuje: nenoseča, prvesnica, mnogorodka, otročnica. Prav zaradi razlik v dejavnikih, ki vplivajo na rezultate merjenja, dobljene rezultate obstoječih raziskav težko primerjamo med seboj. V naši raziskavi smo uporabili Noblovo klasifikacijo, ki navaja, da je povečan razmik preme trebušne mišice vsak razmik vzdolž bele črte, ki je večji od 2 cm oz. dveh preiskovalčevih prstov&#160;<span class="xref">(5)</span><span class="xref">.</span> Meritve pa smo opravili na treh mestih: v predelu popka, 4,5 cm pod njim in 4,5 cm nad njim&#160;<span class="xref">(3)</span><span class="xref">.</span> V obstoječi literature zasledimo tri raziskave, ki so merile pogostost DRA med nosečnostjo in po porodu<span class="xref">&#160;</span><span class="xref">(3,9,22)</span> Naši rezultati o pojavnosti razmika so najbolj primerljivi z rezultati raziskave, ki sta jo opravila Boissonnault in Blaschake&#160;<span class="xref">(3)</span><span class="xref">,</span> saj sta uporabila enako metodo merjenja (merjenje z metodo širine prstov) in enako mesto merjenja, kot smo ju v naši raziskavi. Poročala sta o 27 % pojavnosti v drugem trimesečju in 66 % pogostosti v tretjem trimesečju. Prav tako je Sperstad s sodelavci<span class="xref">&#160;</span><span class="xref">(22)</span> poročal o 33,1 % pogostosti razmika v 21. tednu gestacije ob enaki merilni metodi, na enakih merilnih mestih in pri isti mejni vrednosti za razmik. Mota s sodelavci&#160;<span class="xref">(9)</span><span class="xref">,</span> ki je v svoji raziskavi meril DRA pri prvesnicah z ultrazvočno preiskavo 2 cm pod popkom, so poročali celo o 100 % pogostosti razmika v pozni nosečnosti. Pojavnost razmika nekaj dni po porodu pa je v naši raziskavi (38,1 %) manjša kot v raziskavi Boissonnaulta in Blaschakea<span class="xref">&#160;</span><span class="xref">(3)</span> (53 %). Tudi Bursch je v svoji raziskavi, ki jo je opravil na otročnicah manj kot štiri dni po porodu, poročal o večji, v 62,5 %, pojavnosti DRA, večji od širine dveh prstov&#160;<span class="xref">(7)</span><span class="xref">.</span> Čeprav razlike niso bile statistično pomembne, je bilo v naši raziskavi najbolj pogosto mesto povečanega razmika popek v tretjem trimesečju. Tri dni po porodu pa je bil razmik najbolj pogost pod popkom in nekoliko manj pogost nad popkom. Najbolj primerljive rezultate pojavnosti razmika glede na mesto pojava sta opisala tudi Boissonnault in Blaschake&#160;<span class="xref">(3)</span><span class="xref">.</span> V naši raziskavi smo kot merilno metodo za ugotavljanje razmika uporabili metodo širine prstov. Ugotavljanje DRA z metodo širine prstov se je pokazalo za zanesljivo, če meritve opravlja en preiskovalec, kot smo to storili v naši raziskavi, in zmerno zanesljivo pri različnih preiskovalcih&#160;<span class="xref">(15)</span><span class="xref">.</span> V klinični praksi je merjenje razmika s pomočjo prstov še vedno najbolj razširjena metoda, ker je enostavna za uporabo, ne zahteva posebne opreme in ni draga&#160;<span class="xref">(7,15)</span><span class="xref">.</span> DRA lahko izmerimo tudi s kljunastim merilom, ki je zanesljiv merilni inštrument, ko merimo razmik nad popkom in v predelu popka&#160;<span class="xref">(16,17)</span><span class="xref">.</span> Najbolj zanesljivo pa je ugotavljanje DRA z ultrazvokom&#160;<span class="xref">(8,10,12,</span><span class="xref">15,17-21)</span><span class="xref">.</span> Žal pa je ultrazvočna naprava draga in zato ni na voljo v vseh fizioterapevtskih ambulantah. Potrebno pa je tudi dodatno usposabljanje za meritve.</p>
			<p>Zaradi majhnega vzorca je veljavnost dobljenih rezultatov zelo omejena, nakazana pa je smer gibanja pogostosti DRA med nosečnostjo in po porodu. Zaradi zasnove raziskave (meritve niso bile narejene pri isti preiskovanki v različnih obdobjih nosečnosti in po porodu) je potrebno poudariti, da lahko iz rezultatov raziskave o pogostosti DRA le sklepamo.</p>
			<p>Potrebna je nadaljnja longitudinalna raziskava o razvoju in dinamiki nenormalnega razmika preme mišice med nosečnostjo in po porodu, ki bi lahko bila tudi osnova za raziskave o možnostih preprečevanja nastanka razmika.</p>
			<p>Za preprečevanje je seveda potrebno najprej dobro poznavanje dejavnikov tveganja, o katerih lahko zdaj le ugibamo. Prav tako je le malo dokazov o učinkovitosti fizioterapevtskih postopkov za zmanjševaje že prisotnega razmika. Samo s pravilno obravnavo DRA lahko zmanjšamo pojavnost le tega, preprečimo napredovanje razmika in se s tem izognemo kasnejšim težavam, ki so lahko posledica DRA&#160;<span class="xref">(23-31)</span><span class="xref">.</span></p>
			<p>Pri obravnavi DRA se je potrebno najprej posvetiti terapevtskim vajam za stabiliziranje trupa, šele nato vključiti terapevtske vaje za zmogljivost preme mišice in obračalk trupa. Cilj obravnave je mišična hipertrofija in krajša mišica. Iz trenutnih podatkov je namreč razvidno, da je za zdravljenje razmika bolj učinkovito aktiviranje prečnih trebušnih mišic kot aktiviranje preme trebušne mišice&#160;<span class="xref">(31)</span><span class="xref">.</span> Aktiviranje prečne trebušne mišice belo črto stabilizira, medtem ko aktiviranje preme trebušne mišice naredi belo črto ohlapno. Ohlapna in nestabilna bela črta ne bo preprečila povečanja razmika preme trebušne mišice med povečevanjem pritiska v trebušni votlini.</p>
			<h1><span>5 </span>Zaključek</h1>
			<p>DRA je pogost pojav v nosečnosti in po porodu. Pojavil se je pri vsaki drugi nosečnici v pozni nosečnosti, po porodu pa bil še pri vsaki četrti otročnici. Potrebne so nadaljnje raziskave z večjim vzorcem, enotnimi mejnimi vrednostmi za prisotnost oz. odsotnost razmika in z enotnimi mesti merjenja razmika. Poleg tega so potrebne raziskave, ki bodo dokazale dejavnike tveganja zaradi preprečevanja DRA, in raziskave, ki bodo dokazale učinkovitost posameznih fizioterapevtskih postopkov za zmanjševanje razmika. Vsi zdravstveni delavci in tudi športni delavci, ki prihajajo v stik z nosečnicami in ženskami po porodu, bi morali biti seznanjeni z dejstvom, da je DRA v velikem odstotku prisotna tako pri nosečnicah kot pri otročnicah. Usposobiti jih je treba, da na podlagi testiranja razmika ocenijo, katere ženske potrebujejo nadaljnjo fizioterapevtsko obravnavo. Poleg tega pa je o tem po&#173;trebno seznaniti tudi ženske same.</p>
		</article>
	</body>
</html>
