<!DOCTYPE html>
<html xmlns="http://www.w3.org/1999/xhtml">
	<head>
		<meta charset="utf-8" />
		<title>2862</title>
	</head>
	<body id="x2862" lang="sl-SI">
		<sidebar id="_idContainer000" class="meta-wrapper">
			<p class="slug"><bold class="strong">@publisher.id:</bold> 2862</p>
			<p class="slug"><bold class="strong">@primary-language</bold><bold class="strong">:</bold> <span class="primary-language">sl</span>, en</p>
			<p class="slug"><bold class="strong">@discipline-en:</bold> Microbiology and immunology, Stomatology, Neurobiology, Oncology, Human reproduction, <span class="discipline-en">Cardiovascular system</span>, Metabolic&#160;and&#160;hormonal&#160;disorders, Public&#160;health (occupational medicine), Psychiatry</p>
			<p class="slug"><bold class="strong">@discipline-sl:</bold> Mikrobiologija in imunologija, Stomatologija, Nevrobiologija, Onkologija, Reprodukcija človeka, <span class="discipline-sl">Srce in ožilje</span>, Metabolne&#160;in&#160;hormonske&#160;motnje, Javno&#160;zdravstvo&#160;(varstvo pri delu), Psihiatrija</p>
			<p class="slug"><bold class="strong">@article-type-en:</bold> Editorial, Original scientific article, <span class="article-type-en">Review article</span>, Short scientific article, Professional article</p>
			<p class="slug"><bold class="strong">@article-type-sl:</bold> Uvodnik, Izvirni znanstveni članek, <span class="article-type-sl">Pregledni znanstveni članek</span>, Klinični primer, Strokovni članek</p>
			<p class="slug"><bold class="strong">@running-header:</bold> <span class="running-header">Rekonstrukcija lica z VY, cervikofacialnim in submentalnim režnjem</span></p>
			<p class="slug"><bold class="strong">@reference-sl:</bold> <span class="reference-sl">Zdrav Vestn | marec – april 2019 | Letnik 88</span></p>
			<p class="slug"><bold class="strong">@reference-en:</bold> <span class="reference-en">Zdrav Vestn | March – April 2019 | Volume 88</span></p>
		</sidebar>
		<sidebar id="_idContainer001" class="meta-wrapper">
			<p class="aff lang-sl"><span class="ref-aff">1</span> Klinika za otorinolaringologijo in cervikofacialno kirurgijo, Univerzitetni klinični center Ljubljana, Ljubljana, Slovenija </p>
			<p class="aff lang-sl"><span class="ref-aff">2</span> Klinični oddelek za plastično, rekonstrukcijsko, estetsko kirurgijo in opekline, Kirurška klinika, Univerzitetni klinični center Ljubljana, Ljubljana, Slovenija</p>
			<p class="aff lang-en"><span class="ref-aff">1</span> Department of Otorhinolaryngology and Cervicofacial Surgery, University Medical Centre Ljubljana, Ljubljana, Slovenia</p>
			<p class="aff lang-en"><span class="ref-aff">2</span> Department of Plastic Surgery and Burns, Division of Surgery, University Medical Centre Ljubljana, Ljubljana, Slovenia</p>
			<p class="label">Korespondenca/Correspondence:</p>
			<p class="correspondence">Domen Vozel, e:&#160;domen.vozel@gmail.com</p>
			<p class="label">Ključne besede:</p>
			<p class="keywords lang-sl">novotvorbe obraza; poškodbe obraza; tehnike zapiranja rane; mikroskopsko kontrolirana kirurgija; mišično-kožni reženj</p>
			<p class="label">Key words:</p>
			<p class="keywords lang-en">facial neoplasms; facial injuries; wound closure techniques; mohs surgery; myocutaneous flap</p>
			<p class="history">Prispelo: 20. 9. 2018 Sprejeto: 5. 2. 2019</p>
		</sidebar>
		<article>
			<h1 class="title lang-sl">Rekonstrukcija lica z VY, cervikofacialnim in submentalnim režnjem</h1>
			<h1 class="title lang-en" lang="en-US">Cheek reconstruction with VY, cervicofacial and submental flap</h1>
			<p class="author" lang="en-US"><span class="given-name">Domen</span> <span class="surname">Vozel</span>,<sup class="sup">1</sup> <span class="given-name">Albin</span> <span class="surname">Stritar</span><sup class="sup">2</sup></p>
			<h1 class="abs">Izvleček</h1>
			<p class="abs">Lice zavzema največji del obraza in je pogosto mesto nastanka pridobljenih mehkotkivnih sprememb. Najpogostejši vzroki so poškodbe in kožni malignomi. Slednje je potrebno izrezati z varnostnim robom, kar ima za posledico velike tkivne vrzeli. Za kritje take vrzeli na licu primarni šiv rane ni mogoč, zato moramo razmisliti o načinu rekonstrukcije z VY, cervikofacialnim ali submentalnim režnjem. Cervikofacialni reženj smo uporabili za kritje vrzeli vzdolž celotne nazolabialne gube v 1. estetski podenoti lica, VY reženj za kritje velike vrzeli superomedialnega dela te podenote, submentalni pa za kritje velike vrzeli v 2. estetski podenoti. Prispevek temeljito opisuje njihove značilnosti, tehnike priprave in klinične primere. Za boljše razumevanje opiše tudi estetske podenote, kožne linije in del anatomije obraza.</p>
			<h1 class="abs">Abstract</h1>
			<p class="abs">The cheek occupies the largest facial area and is a common location of acquired soft-tissue defects. They are most frequently caused by trauma and skin malignomas. The latter demand radical tumour excision with safety margins and, consequentially, a significant tissue loss. Large tissue gaps cannot be covered by primary closure; therefore, we must consider the reconstruction with VY, cervicofacial or submental flap. A cervicofacial flap was used to cover gaps along the entire nasolabial fold in the first aesthetical subunit of the cheek, VY to cover large gaps in superomedial part of the first subunit, and submental to cover gaps in the second subunit. We describe in detail characteristics, flap harvest techniques, and present three clinical cases. For a better understanding of the article, we also describe aesthetical subunits, skin lines and part of the facial anatomy.</p>
			<p class="cite-as"><bold class="strong">Citirajte kot/</bold><bold class="strong">Cite as:</bold> Vozel D, Stritar A. [Cheek reconstruction with VY, cervicofacial and submental flap]. Zdrav Vestn. 2019;88(3–4):143–55.</p>
			<p class="doi"><bold class="strong">DOI:</bold> 10.6016/ZdravVestn.2862</p>
			<h1><span>1 </span>Uvod</h1>
			<p><a id="_idTextAnchor000"></a>Obraz je pomemben pri izražanju čustev in zaznavanju zunanjih dražljajev preko specializiranih čutil. Nezanemarljiv je psihosocialni vpliv sprememb obraza, saj igra za razliko od drugih delov telesa poglavitno vlogo pri prepoznavanju posameznika in prispeva k razvoju njegove osebnosti ter samopodobe. Vsaka sprememba obraza zelo vpliva na posameznika in družbo, zato rekonstrukcije obraza in lica zahtevajo veščega kirurga in timski pristop. V procesu obravnave sodelujejo zdravniki različnih kirurških (npr. otorinolaringolog, plastični kirurg, maksilofacialni kirurg, oftalmolog) in nekirurških specialnosti ter drugi zdravstveni delavci&#160;<span class="xref">(1,2)</span>. Kirurg igra kot vodja tima poleg bolnika osrednjo vlogo, saj skuša doseči estetsko in funkcionalno najbolj ugodno stanje ter omogočiti fizično in psihosocialno rehabilitacijo bolnika. Natančno poznavanje anatomije obraza in oddaljenih tkiv, mehanizmov nastanka sprememb na obrazu in možnost kritja po načelih rekonstrukcijske lestvice so ključni pri obravnavi bolnika.</p>
			<h1><span>2 </span>Klinično pomembna anatomija obraza in lica</h1>
			<p>Lice zajema največji del obraza. Meji na infraorbitalni rob in lični lok superiorno, na nazofacialni stik, nazolabialno gubo in labiomandibularno gubo medialno, na rob mandibule inferiorno in na preavrikularno gubo lateralno&#160;<span class="xref">(2)</span>.</p>
			<p>Pri rekonstrukciji lica kirurg v osnovi upošteva 3 temeljne anatomske značilnosti obraza (<span class="ref-fig">Slik</span><span class="ref-fig">a 1</span>):</p>
			<div>
				<div id="_idContainer003" class="figure-wrapper">
					<p><img src="2862-web-resources/image/zdravvestn-2862-sl-01.png" alt="" /></p>
					<p class="caption"><bold class="blue">Slika 1:</bold> Estetske podenote lica, linije napetosti sproščene kože obraza in predvideni potek rezov.</p>
					<p class="legend">Komentar. LNSK so označene s sivo, estetske podenote lica z zeleno in predvidene smeri rezov z rdečo barvo. Lice zavzema največji del obraza in je razdeljeno na 3 podenote. Rez, označen z A, poteka vzdolž LNSK, B pa približno pravokotno na LNSK, a vzdolž meje estetske podenote lica. Povzeto po&#160;<span class="xref">(4-6)</span>.</p>
				</div>
			</div>
			<p class="ul"><span>•</span>linije napetosti sproščene kože (LNSK),</p>
			<p class="ul"><span>•</span>estetske enote in</p>
			<p class="ul"><span>•</span>starostne gube obraza&#160;<span class="xref">(3)</span>.</p>
			<h2><span>2.1 </span>Linije napetosti sproščene kože (<bold class="strong">angl.</bold> relaxed skin tension lines, LNSK)</h2>
			<p>LNSK so lahko glavno vodilo pri rekonstrukciji manjših vrzeli lica, ki ne presegajo velikosti pripadajoče estetske enote ali podenote. Izhajajo iz ugotovitve, da se bo rana, usmerjena pravokotno na linijo, zaradi večje napetosti kože zacelila s široko in grdo brazgotino&#160;<span class="xref">(3,6)</span>. Potrebno je razlikovanje Langerjevih linij, ki nimajo enake smeri kot LNSK. Langerjeve linije so plod nastanka anatomskih študij na truplih, pri katerih zaradi mrliške okorelosti (t. i. rigor mortis) ne moremo govoriti o sproščeni koži. Na čelu so Langerjeve linije pravokotne na LNSK. V vsakdanji klinični praksi se najpogosteje ravnamo po LNSK, vendar se mora izbira prilagoditi posegu in anatomskim značilnostim obraza. Pogosto pri načrtovanju posega zadošča uščip z oceno debeline kožne gube&#160;<span class="xref">(5)</span>.</p>
			<h2><span>2.2 </span>Estetske enote lica</h2>
			<p>Obraz razdelimo na estetske enote in podenote. Lice ima 3 podenote. Razdelitev je plod anatomskih študij, v katerih so ugotovili, da ima vsaka podenota značilno histološko sestavo kože (tj. debelina posameznih plasti kože, pigmentacija, gostota kožnih adneksov). Če brazgotina poteka vzdolž meja med podenotami, je kozmetični učinek brazgotine minimalen, kar je potrebno upoštevati pri načrtovanju smeri vreza. Če je mogoče, se mora vsaka estetska enota lica rekonstruirati posebej, da se meje med njimi ohranijo. Upoštevanje estetskih enot lica je pomembno zlasti pri rekonstrukcijah večjih vrzeli&#160;<span class="xref">(3,7)</span>.</p>
			<p>Izid rekonstrukcije lica je estetsko in funkcionalno najbolj zadovoljiv, če se vrezi omejijo znotraj in/ali vzdolž meja estetskih podenot in/ali potekajo vzdolž LNSK obraza in/ali vzdolž obraznih gub (<span class="ref-fig">Slik</span><span class="ref-fig">a 1</span>)&#160;<span class="xref">(3,5,7)</span>.</p>
			<h1><span>3 </span>Etiologija sprememb na obrazu</h1>
			<p>Večina sprememb na obrazu, ki zahtevajo rekonstrukcijo, nastane tekom življenja. Poškodbe so na prvem mestu in predstavljajo približno 7 % obiskov v urgentnih enotah. Zdravnik jih večinoma oskrbi s preprostimi kirurškimi tehnikami (toaleta, ekscizija očitno odmrlih robov in primarni šiv)&#160;<span class="xref">(8</span><span class="xref">)</span>. Poškodbam po pogostosti sledijo maligni tumorji kože, med katerimi prevladujeta bazalnocelični in ploščatocelični karcinom. Ti so pogostejši pri starejši populaciji. Zaradi predvidenega varnostnega roba izreza in večje tkivne vrzeli maligni tumorji pogosteje zahtevajo zapletene rekonstrukcije s kožnimi presadki ali režnji&#160;<span class="xref">(9)</span>.</p>
			<h1><span>4 </span>Načini kritja vrzeli po izrezu tumorjev na licu</h1>
			<p>Sledi opis načinov za oskrbo kožnih vrzeli, ki ne zajemajo celotne debeline lica (<span class="ref-fig">Slik</span><span class="ref-fig">a 2</span>). Vrzeli sluznice lica, pridružene vrzeli ustnic in vrzeli celotne debeline lica zahtevajo drugačno obravnavo, ki je v literaturi že podrobno opisana&#160;<span class="xref">(10)</span>.</p>
			<div>
				<div id="_idContainer005" class="figure-wrapper">
					<p><img src="2862-web-resources/image/zdravvestn-2862-sl-02.png" alt="" /></p>
					<p class="caption"><bold class="blue">Slika 2:</bold> Algoritem kritja vrzeli lica glede na velikost vrzeli.</p>
					<p class="caption">Oskrba vrzeli s sekundarnim celjenjem ni prikazana. Uporablja se lahko pri vrzelih blizu kantusa in vrzelih, manjših od 1 cm.</p>
				</div>
			</div>
			<h2><span>4.1 </span>Sekundarno celjenje rane</h2>
			<p>Najbolj enostaven način za obravnavo vrzeli lica je sekundarno celjenje rane z granulacijskim tkivom. Ta način pride v poštev pri kožnih vrzelih, manjših od 1 cm, in kožnih vrzelih ob kantusu, kjer bi primarni šiv deformiral veko. Po izrezu tumorjev lica ta način oskrbe rane ni zaželen&#160;<span class="xref">(10)</span>.</p>
			<h2><span>4.2 </span>Primarni šiv rane</h2>
			<p>Vrzeli, manjše od 2 cm, po izrezu kožnih malignomov na licu skušamo zapreti s primarnim šivom rane ob upoštevanju LNSK, estetskih podenot in kožnih gub&#160;<span class="xref">(10)</span>. Na medialni strani lica je dopustno spodminirati do 4 centimetrov okolice rane, vendar je zaradi možnosti nastanka ektropija potrebna previdnost v področju spodnje veke&#160;<span class="xref">(4</span><span class="xref">)</span>.</p>
			<h2><span>4.3 </span>Reženj</h2>
			<p>Najboljši estetski izid zdravljenja po odstranitvi tumorjev lica, večjih od 2 cm, dosežemo z rekonstrukcijo z režnjem. Reženj je skupek tkiva, ki ga prestavimo iz enega mesta na drugo ob tem pa ohranimo ali ponovno vzpostavimo njegovo prekrvljenost. To ga razlikuje od tkivnih presadkov. Režnje delimo na več načinov (<span class="ref-fig">Slik</span><span class="ref-fig">a 3</span>)&#160;<span class="xref">(11-13)</span>.</p>
			<div>
				<div id="_idContainer007" class="figure-wrapper">
					<p><img src="2862-web-resources/image/zdravvestn-2862-sl-03.png" alt="" /></p>
					<p class="caption"><bold class="blue">Slika 3:</bold> Delitev režnjev.</p>
					<p class="caption">Režnji, označeni s <sup class="sup">p</sup>, so pivotni režnji. To pomeni, da se pri premiku proti vrzeli reženj zavrti okoli navidezne točke (t. i. pivota)&#160;<span class="xref">(11)</span>. Med kompleksne režnje spadajo sestavljeni, predizdelani in venski režnji. Sestavljeni režnji vsebujejo različna medsebojno odvisna tkiva. Če smo dovolj natančni, vsak reženj vsebuje različna tkiva, zato je vsak reženj (tudi kožni) pravzaprav sestavljen. Zaradi boljšega razumevanja med sestavljene režnje spadajo le režnji, ki imajo več virov prekrvljenosti (t. i. žilnih pecljev)&#160;<span class="xref">(14</span><span class="xref">)</span>. Predizdelani režnji so režnji, ki jih pripravimo v več stopnjah. V prvem kirurškem posegu reženj pripravimo, da bo v naslednjem posegu pripravljen za premik. Reženj lahko pripravimo s postopkom prefabrikacije, prelaminacije ali odložitve&#160;<span class="xref">(11,15)</span>. Prefabrikacija je všitje anatomsko oddaljenega žilja v mesto želenega dviga režnja. Všitje česarkoli drugega, razen anatomsko oddaljenega žilja (npr. tkivnega ekspandra, kožnega presadka, hrustanca) pred premikom imenujemo prelaminacija&#160;<span class="xref">(15)</span>. Odložitev pomeni, da reženj le dvignemo, v mesto vrzeli pa ga premaknemo kasneje, torej ko se reženj prilagodi na slabšo prekrvitev&#160;<span class="xref">(11)</span>. Venski režnji so sestavljeni le iz centralne vene, preko katere so prekrvljeni. Njihovo preživetje je slabše, zato se redko uporabljajo&#160;<span class="xref">(16)</span>. Za natančnejšo razlago kompleksnih režnjev predlagamo prebiranje dodatne literature&#160;<span class="xref">(11,14-16)</span>.</p>
				</div>
			</div>
			<p>Vrzeli lica, velike od 2 do 4 cm, lahko krijemo z majhnimi lokalnimi režnji (npr. Limbergov, bilobarni, majhen VY, nazolabialni reženj). Vrzeli, ki so večje od 4 cm, zahtevajo kritje z večjimi lokalnimi režnji obraza ali vratu. Mednje spadajo tudi VY, cervikofacialni in submentalni reženj. Njihovo indikacijsko področje opisujemo v nadaljevanju. Regionalne in proste režnje uporabljamo za kritje večjih sluzničnih vrzeli, vrzeli celotne debeline lica in vrzeli, ki zajemajo kost&#160;<span class="xref">(10)</span>. Primeri regionalnih režnjev so reženj velike prsne mišice, cervikopektoralni in deltopektoralni reženj, prostih režnjev pa radialni podlahtni in stranski sprednjestegenski reženj&#160;<span class="xref">(4</span><span class="xref">,12)</span>.</p>
			<h2><span>4.4 </span>Kožni presadek</h2>
			<p>Namesto uporabe lokalnega režnja za kritje vrzeli, večjih od 2 cm, lahko uporabimo avtologni (tj. telesu lastni) kožni presadek. Kožni presadek prva 2 dneva po presaditvi nima lastne prekrvljenosti in se prehranjuje iz ležišča preko difuzije. Po 2. dnevu se začne rast kapilar v ležišču presadka, ki 3. dan tvorijo anastomoze s kapilarami presadka. Takrat ima presadek svojo lastno prekrvljenost&#160;<span class="xref">(17)</span></p>
			<p>Najboljši estetski učinek izmed kožnih presadkov dosežemo s kožnim presadkom celotne debeline kože (t. i. Wolfov presadek), odvzetim iz preaurikularnega, retroaurikularnega ali supraklavikularnega področja, saj se najbolje ujema s kožo lica po barvi, debelini in teksturi&#160;<span class="xref">(4)</span>. Estetski rezultat rekonstrukcije s kožnim presadkom je v primerjavi z rekonstrukcijo z režnjem slabši, saj se mesto rekonstrukcije od zdrave kože precej razlikuje po barvi, debelini in teksturi&#160;<span class="xref">(18)</span>. Uporabimo ga lahko za kritje dobro prekrvljenih sluzničnih vrzeli lica, večjih od 3 cm&#160;<span class="xref">(10)</span>.</p>
			<p>V nadaljevanju opisujemo 3 možnosti rekonstrukcije z VY, cervikofacialnim in submentalnim režnjem.</p>
			<h1><span>5 </span>Reženj VY</h1>
			<h2><span>5.1 </span>Značilnosti</h2>
			<p>Reženj VY je razmeroma preprost lokalni kožni reženj&#160;<span class="xref">(</span><span class="xref">19,20)</span>. Glede na prekrvljenost je reženj običajno naključen, saj ne vsebuje znane žile. Redko ga načrtujemo tako, da vsebuje znano žilo in je osni&#160;<span class="xref">(21,22)</span>. Reženj do vrzeli premaknemo vzdolž njegove osi, zato je glede na premik napredujoči&#160;<span class="xref">(</span><span class="xref">19,20)</span>. VY reženj se na obrazu lahko uporablja za rekonstrukcijo čela, nosu, ustnic in spodnje veke&#160;<span class="xref">(19,20,23)</span>. Najbolj je uporaben za rekonstrukcijo superomedialnega dela lica&#160;<span class="xref">(24,25)</span>.</p>
			<h2><span>5.2 </span>Tehnika priprave režnja</h2>
			<div>
				<div id="_idContainer009" class="figure-wrapper">
					<p><img src="2862-web-resources/image/zdravvestn-2862-sl-04.png" alt="" /></p>
					<p class="caption"><bold class="blue">Slika 4:</bold> Rekonstrukcija lica z režnjem VY po izrezu bazalnoceličnega karcinoma.</p>
					<p class="caption">Slika A – bazalnocelični karcinom medialnega dela levega lica z označenim izrezom (neprekinjena linija), režnjem VY (prekinjena linija) in s smerjo premika režnja (črna puščica). Slika B – vrzel po izrezu in označen potek rezov. Črna puščica označuje smer premika režnja. Medialni krak trikotnika leži v nazolabialni in labiomentalni gubi. Slika C – rana oblike Y po všitju režnja VY v vrzel nekaj dni po operaciji. Slika D – brazgotina 4 leta po operaciji.</p>
				</div>
			</div>
			<p>Najprej označimo mesto incizije tako, da ob vrzeli narišemo črko V (<span class="ref-fig">Slik</span><span class="ref-fig">a 4</span>A in <span class="ref-fig">Slik</span><span class="ref-fig">a 4</span>B)&#160;<span class="xref">(19,20)</span>. Nastane trikotnik, katerega osnovnica je rob vrzeli&#160;<span class="xref">(19,20)</span>. Vsaj en krak trikotnika naj leži vzdolž meje estetske enote, LNSK ali kožne gube obraza, da bo brazgotina z obliko črke Y manj vidna; zato sta lahko kraka ukrivljena&#160;<span class="xref">(20,26)</span>. Kot med krakoma trikotnika naj bo med 20 ° in 60 °. Pri kotu, manjšem od 20 °, bo reženj predolg, pri večjem od 60 ° pa prekratek, da bi bila njegova uporaba sploh smiselna&#160;<span class="xref">(27)</span>. Po natančni označitvi režnja, mesto načrtovanega vreza infiltriramo z mešanico lokalnega anestetika in adrenalina, čeprav poseg poteka v splošni anesteziji. Strah pred nekrozo režnja zaradi vazokonstrikcijskega učinka adrenalina ni upravičen&#160;<span class="xref">(28)</span>. Ker reženj ni v stiku s kožo, prekrvavitev do vrasta žil poteka izključno preko podkožja, reženj pa je tudi bolj premičen. Zato režnja pred mobilizacijo običajno ni potrebno spodminirati in zadošča premik proti vrzeli. Po potrebi previdno spodminiramo le sosednjo kožo. Pri uporabi režnja VY na licu se moramo izogniti nastanku deformacij spodnje veke, nosu ali ustnega kota. Reženj lahko pod spodnjo veko učvrstimo na pokostnico obraznih kosti, da preprečimo nastanek ektropija&#160;<span class="xref">(23)</span>. Po pripravi režnja najprej zašijemo odvzemno mesto, da reženj lažje premaknemo proti vrzeli. Nato zašijemo vrh trikotnika s kotnim šivom, da reženj učvrstimo. Sledita šiva obeh kotov baze trikotnika, ki reženj povlečeta v področje vrzeli. Če je potrebno, odvečno tkivo robov trikotnika obrežemo, da se bolje prilega. Nazadnje všijemo še kraka in bazo režnja. Rezultat je rana in brazgotina z obliko črke Y (<span class="ref-fig">Slik</span><span class="ref-fig">a 4</span>C in <span class="ref-fig">Slik</span><span class="ref-fig">a 4</span>D)&#160;<span class="xref">(20)</span>.</p>
			<h1><span>6 </span>Cervikofacialni reženj</h1>
			<h2><span>6.1 </span>Značilnosti</h2>
			<p>Cervikofacialni reženj je večji lokalni kožni reženj z bogato zgodovino. Njegove zasnove segajo v leto 1918, ko je Esser opisal rotacijski lični reženj. Sledile so modifikacije ličnega režnja po Blascowiczu, Ferris Smithu, Mustardeu, Conversu ter Starku in Kaplanu. Nato sta Juri in Juri leta 1979 modifikacije ovrednotila in prva opisala uporabo cervikofacialnega režnja za rekonstrukcijo lica. Njuni rezultati rekonstrukcije obsežnih brazgotin po poškodbah lica s cervikofacialnim režnjem pri mladih ženskah so bili estetsko zadovoljivi&#160;<span class="xref">(29)</span>. Pred njima je reženj opisal že Beare za kritje vrzeli po eksenteraciji (tj. odstranitvi vsebine) očnice. Beare, Juri in Juri so torej utemeljitelji cervikofacialnega režnja, ki ga opisujemo v nadaljevanju.</p>
			<p>Klasični cervikofacialni reženj ima naključno prekrvitev, saj ga dvignemo tik pod podkožjem, nad povrhnjim mišično-aponevrotičnim sistemom (SMAS). Prekrvitev poteka preko baze režnja, ki ne vsebuje znanih žil. Ker se z oddaljenostjo od baze prekrvljenost režnja slabša, se lahko robovi režnja slabše celijo&#160;<span class="xref">(30)</span>.</p>
			<p>Da se izognemo motnjam celjenja robov, lahko reženj načrtujemo tako, da vsebuje tudi znane žile. Takrat ga od podlage dvignemo pod SMAS in platizmo. Tako nastane osni mišično-kožni reženj. Tej modifikaciji pravimo globoki cervikofacialni reženj. Prekrvitev zagotavljajo submentalna arterija ali žile prebodnice (t. i. perforatorji) obrazne ali povrhnje temporalne arterije&#160;<span class="xref">(30,31)</span>. Zaradi njih se baza režnja nahaja bodisi vzdolž loka (anteriorni) bodisi vzdolž veje (posteriorni) mandibule. Tveganje za poškodbo obraznega živca je pri globokem cervikofacialnem režnju večje, zato je potrebna natančna kirurška tehnika&#160;<span class="xref">(31</span><span class="xref">)</span>. Uporaba je upravičena pri kadilcih in bolnikih z drugimi vzroki sistemske motnje prekrvavitve&#160;<span class="xref">(30,31)</span>.</p>
			<h2><span>6.2 </span>Tehnika dviga anteriornega klasičnega cervikofacialnega režnja</h2>
			<p>Vrez se pri klasičnem in globokem cervikofacialnem režnju nahaja na enakem mestu. Razlika med njima je v globini vreza in vsebini dvignjenega tkiva. Avtorji prispevka za kritje vrzeli na licu večinoma uporabimo klasični cervikofacialni reženj z bazo na loku mandibule, zato ga v prispevku podrobneje opisujemo.</p>
			<p>Po namestitvi bolnika njegovo glavo premaknemo v nasprotno smer načrtovanega cervikofacialnega režnja. Nato označimo orientacijske točke, ki jih povežemo, da linije med njimi ležijo vzdolž meja estetskih enot obraza, linij napetosti sproščene kože in kožnih gub (<span class="ref-table">Tabel</span><span class="ref-table">a 1</span>, <span class="ref-fig">Slik</span><span class="ref-fig">a 5</span>).</p>
			<div>
				<div id="_idContainer010" class="table-wrapper">
					<p class="caption"><bold class="blue">Tabela 1:</bold> Orientacijske točke pri načrtovanju vreza anteriornega kožnega cervikofacialnega režnja. </p>
					<table id="table001" class="table">
						<colgroup>
							<col />
							<col />
						</colgroup>
						<thead>
							<tr class="table">
								<td class="table th">
									<p class="tbl-fig_th">Št.</p>
								</td>
								<td class="table th">
									<p class="tbl-fig_th">Anatomska umestitev orientacijske točke</p>
								</td>
							</tr>
						</thead>
						<tbody>
							<tr class="table">
								<td class="table tr">
									<p>1</p>
								</td>
								<td class="table tr">
									<p>Zgornji rob vrzeli (začetek)</p>
								</td>
							</tr>
							<tr class="table">
								<td class="table tr">
									<p>2</p>
								</td>
								<td class="table tr">
									<p>Lateralni kantus</p>
								</td>
							</tr>
							<tr class="table">
								<td class="table tr">
									<p>3</p>
								</td>
								<td class="table tr">
									<p>Preavrikularna guba v višini korena heliksa</p>
								</td>
							</tr>
							<tr class="table">
								<td class="table tr">
									<p>4</p>
								</td>
								<td class="table tr">
									<p>Preavrikularna guba v višini narastišča ušesne mečice</p>
								</td>
							</tr>
							<tr class="table">
								<td class="table tr">
									<p>5</p>
								</td>
								<td class="table tr">
									<p>Koža medialno od ušesne mečice</p>
								</td>
							</tr>
							<tr class="table">
								<td class="table tr">
									<p>6</p>
								</td>
								<td class="table tr">
									<p>Retroavrikularna brazda v višini korena heliksa</p>
								</td>
							</tr>
							<tr class="table">
								<td class="table tr">
									<p>7</p>
								</td>
								<td class="table tr">
									<p>Sprednji spodnji rob lasišča za uhljem</p>
								</td>
							</tr>
							<tr class="table">
								<td class="table tr">
									<p>8a</p>
								</td>
								<td class="table tr">
									<p>Sprednji rob mišice sternocleidomastoideus</p>
								</td>
							</tr>
							<tr class="table">
								<td class="table tr">
									<p>8b</p>
								</td>
								<td class="table tr">
									<p>Kot mandibule</p>
								</td>
							</tr>
							<tr class="table">
								<td class="table tr">
									<p>9</p>
								</td>
								<td class="table tr">
									<p>Nazolabialna guba</p>
								</td>
							</tr>
							<tr class="table">
								<td class="table tr">
									<p>10</p>
								</td>
								<td class="table tr">
									<p>Lok mandibule</p>
								</td>
							</tr>
						</tbody>
					</table>
					<p class="legend">Dvig režnja načrtujemo tako, da označimo orientacijske točke. Točko 7 povežemo s točko 8a. Če je potrebno, reženj razširimo za ušesom, točko 4 pa povežemo s točko 8b. Točki 9 in 10 se nahajata na sprednjem robu režnja. Oznake točk so vidne na <span class="ref-fig">Sliki 5</span>.</p>
				</div>
			</div>
			<div>
				<div id="_idContainer012" class="figure-wrapper">
					<p><img src="2862-web-resources/image/zdravvestn-2862-sl-05.png" alt="" /></p>
					<p class="caption"><bold class="blue">Slika</bold><bold class="blue"> 5:</bold> Rekonstrukcija lica s cervikofacialnim režnjem po izrezu malignega melanoma <italic class="em">in situ</italic>.</p>
					<p class="caption">Slika A – maligni melanom <italic class="em">in situ</italic> levega lica z označenim izrezom, cervikofacialnim režnjem razširjen za uhelj z orientacijskimi točkami in s smerjo premika režnja (črni puščici). Slika B – vrzel, nastala po izrezu tumorja in pripravljen reženj s smerjo premika (črni puščici). Orientacijske točne so opisane v <span class="ref-table">Tabeli 1</span>. Slika C – dvignjen reženj. Z belo zvezdico je označen m. sternocleidomastoideus, na katerem leži n. auricularis magnus, ki oživčuje kožo predela obušesne slinavke, uhlja in mastoida. Slika D – všiti reženj nekaj dni po operaciji.</p>
				</div>
			</div>
			<p>Reženj za uhljem načrtujemo v primeru velikih vrzeli, ki jih ni mogoče kriti izključno s kožo lica. Lahko se odločimo za premik kože z vratu. Takrat naj se vrez namesto v kotu mandibule konča na sprednji strani trapezaste mišice na bazi vratu. Pri ogromnih vrzelih, ko kože na obrazu in vratu za kritje ni dovolj, reženj razširimo na prsni koš. V teh primerih gre za cervikotorakalni reženj&#160;<span class="xref">(30)</span>.</p>
			<p>Po vrezu reženj dvignemo od podlage do spodnjega roba loka mandibule. Nato ga zavrtimo in premaknemo proti vrzeli ter všijemo ob minimalni napetosti kože. Glede na premik je torej reženj rotacijsko-napredujoči&#160;<span class="xref">(30)</span>.</p>
			<h1><span>7 </span>Submentalni reženj</h1>
			<h2><span>7.1 </span>Značilnosti</h2>
			<p>Submentalni reženj temelji na submentalni arteriji, ki je veja obrazne arterije. Prvi ga je opisal Martin s sodelavci leta 1990. Od takrat postaja vse bolj priljubljen v rekonstrukcijski kirurgiji glave in vratu ter počasi izpodriva uporabo nekaterih prostih režnjev, ki zahtevajo več časa, imajo slabši estetski učinek in povzročajo večjo prizadetost na odvzemnem mestu&#160;<span class="xref">(32,33)</span>. Submentalni reženj je zanesljiv in uporaben za kritje kožnih, sluzničnih vrzeli ali vrzeli celotne debeline tkiva, vključno s kostjo. Uporablja se za rekonstrukcijo ustne votline, orofarinksa, hipofarinksa, zgornje čeljustnice ter kože obraza in vratu&#160;<span class="xref">(33)</span>.</p>
			<p>Klasični submentalni reženj ima značilnosti lokalnega otočnega režnja. To pomeni, da je s podlago v stiku preko peclja, ki vsebuje submentalno arterijo in veno. Zaradi izredne mobilnosti režnja ga lahko premaknemo na katerikoli del obraza ali vratu. Če bi žilni pecelj otočnega režnja mikrokirurško prekinili in reženj prenesli na anatomsko oddaljeno mesto, bi s tem postal prosti reženj&#160;<span class="xref">(33)</span>.</p>
			<p>Če se vrzel tkiva nahaja v neposredni bližini povirja submentalne arterije, lahko submentalni reženj prilagodimo in ga načrtujemo kot lokalni transpozicijski osni reženj. Dvig transpozicijskega režnja je tehnično manj zahteven, a ima ožje področje indikacij. Ker je v stiku s kožo, je slabše mobilen, zato služi predvsem za kritje vrzeli v neposredni bližini režnja&#160;<span class="xref">(32)</span>. Zaradi boljšega razumevanja obeh različic v nadaljevanju opisujemo tehniko dviga otočnega režnja.</p>
			<h2><span>7.2 </span>Klinično pomembna anatomija</h2>
			<p>Pogoj za uspešen dvig režnja je natančno poznavanje anatomije onkoloških regij vratu, zlasti regij Ia in Ib ter priležnih struktur. Submentalna arterija je veja obrazne arterije s premerom povprečno 1,7 mm z majhno anatomsko variabilnostjo&#160;<span class="xref">(</span><span class="xref">32,34)</span>. Izhaja iz medialne strani obrazne arterije 5–6,5 cm od njenega izvora iz zunanje karotidne arterije, približno 5–7 mm inferiorno od roba mandibule in 3–5 cm anteriorno od njenega kota&#160;<span class="xref">(33,35)</span>. Začetni del submentalne arterije poteka navzpred v žlebu na superomedialnem delu podčeljustne slinavke po spodnji površini milohioidne mišice. Nato nadaljuje svojo pot do simfize mandibule&#160;<span class="xref">(13,</span><span class="xref">33)</span>. Odda veje za podčeljustno slinavko, periost mandibule, platizmo, milohioidno, digastrično mišico, maščevje pod platizmo in 1–4 prebodnice za kožo tega predela. Prebodnice se končajo v subdermalnem žilnem pletežu in tvorijo anastomoze s prebodnicami submentalne arterije nasprotne strani, zato lahko reženj načrtujemo do nasprotnega kota mandibule širine 7–8 cm in dolžine 15–18 cm&#160;<span class="xref">(13,33,35)</span>. Submentalna arterija se v 56–81 % konča globlje od sprednjega trebuha digastrične (dvotrebušne) mišice, skozi katerega potekajo mišično-kožne prebodnice. Nekateri kirurgi zato pri dvigu režnja dvignejo tudi sprednji trebuh digastrične mišice&#160;<span class="xref">(36)</span>.</p>
			<p>Submentalna vena ima za razliko od arterije bolj spremenljiv potek. Običajno potekata vzporedno do anteriornega dela podčeljustne slinavke. Na tem mestu se od arterije oddalji in poteka poševno navzad in navzdol po lateralni strani žleze do obrazne vene, v katero se drenira. Obrazna vena se drenira v notranjo jugularno veno. Neredko submentalna vena poteka drugače. Drenira se lahko neposredno v notranjo jugularno veno (tvori anastomozo s sprednjo jugularno arterijo) ali v zunanjo jugularno veno. Zaradi spremenljivosti je potrebno veno med dvigom režnja zgodaj prepoznati, jo zaščititi in po potrebi mikrokirurško prestaviti&#160;<span class="xref">(13)</span>.</p>
			<p>V neposredni bližini submentalne arterije in vene (povprečno 12 mm stran) poteka marginalna mandibularna veja obraznega živca&#160;<span class="xref">(33)</span>. Večinoma veja poteka nad spodnjim robom in po zunanji površini loka mandibule. Pri 19 % osebah pa poteka 1–3 cm pod spodnjim robom loka mandibule, zato je pri vrezu v tem predelu potrebna previdnost&#160;<span class="xref">(37)</span>.</p>
			<h2><span>7.3 </span>Tehnike dviga submentalnega otočnega režnja</h2>
			<p>Najprej s preprostim uščipom pod spodnjim robom loka mandibule ocenimo količino kože, ki jo lahko dvignemo, da bomo še lahko primarno zaprli vrzel&#160;<span class="xref">(33,38)</span>. Nato bolnikov vrat iztegnemo in označimo reženj&#160;<span class="xref">(</span><span class="xref">32)</span>. Zgornji rob režnja označimo pod spodnjim robom loka mandibule. Dolžino in širino režnja določimo glede na velikost vrzeli. Če je vrzel velika, lahko reženj načrtujemo od loka do loka mandibule (zaradi bogatih anastomoz med submentalnima arterijama). Sočasno lahko v istem posegu opravimo disekcijo vratnih bezgavk, vendar prej dvignemo reženj. Submentalno arterijo in smer peclja lahko določimo z dopplerskim ultrazvokom. Incizijo začnemo na zgornjem sprednjem robu režnja, v globino pa naj sega pod platizmo. Če načrtujemo velik reženj, ki sega na nasprotno stran, je začetek vreza na nasprotni strani. V tem primeru reženj dvignemo od nasprotne podčeljustne slinavke in ovojnice nasprotne digastrične mišice. Nato previdno nadaljujemo proti medialnemu robu sprednjega trebuha istostranske digastrične mišice, kjer na njegovi spodnji površini zagledamo mišično-kožne prebodnice submentalne arterije. V tem trenutku istostranski sprednji trebuh digastrične mišice dezinseriramo od mandibule in hioidne kosti ter ga dvignemo, da reženj vsebuje tudi sprednji trebuh digastrične mišice. Po potrebi dvignemo tudi milohioidno mišico, da zapolnimo tkivno vrzel večje prostornine ali del mandibule za zapolnitev kostne vrzeli (npr. za rekonstrukcijo maksilarnega področja). Reženj previdno dvigujemo od podlage do izvora submentalne arterije vzdolž podčeljustne slinavke. Nato nadaljujemo do zareze na spodnjem robu loka mandibule, kjer tipljemo obrazno arterijo (<italic class="em">angl.</italic> antegonial notch). Tam jo z obrazno veno sprostimo od podlage, da reženj lažje zavrtimo. Ko pridemo do podčeljustne žleze, jo lahko odstranimo ali ohranimo&#160;<span class="xref">(13,32,</span><span class="xref">38)</span>. V primeru, da pecelj režnja ne omogoča dovolj velikega premika, lahko submentalno veno prestavimo drugam tako, da jo ločimo od vtočišča v obrazno veno in ustvarimo anastomozo z drugo veno (npr. zunanja jugularna vena, retromandibularna vena itd.). Ker gre le za prenos vene, reženj ni niti prost niti lokalni, temveč hibridni&#160;<span class="xref">(13)</span>. Drug način povečanja premika je prekinitev obrazne arterije proksimalno od odcepišča submentalne arterije. S tem submentalni reženj dobi arterijsko prekrvitev preko obratnega toka krvi iz distalnega dela obrazne arterije&#160;<span class="xref">(39)</span>. Tretji način je podaljšanje peclja režnja z všitjem interpozicijskega venskega presadka&#160;<span class="xref">(35)</span>. Po dokončnem dvigu deepiteliziramo pecelj režnja in do vrzeli napravimo podkožni tunel. Reženj po tunelu premaknemo v vrzel, kamor ga skupaj z dreni všijemo pod minimalno napetostjo&#160;<span class="xref">(38)</span>.</p>
			<p>Obstaja mnogo prilagoditev tehnike, ki jih narekujejo velikost, globina vrzeli in izkušnje uporabe submentalnega režnja. Mnogo kirurgov v reženj ne vključi digastrične mišice, saj ne opažajo večje pojavnosti nekroze&#160;<span class="xref">(36)</span>. Tudi milohioidne mišice večinoma ni potrebno dvigniti, razen za kritje vrzeli večje prostornine ali strahu pred poškodbo submentalne arterije, ki poteka na spodnji površini mišice&#160;<span class="xref">(32)</span>. Disekcija peclja proksimalno vzdolž podčeljustne žleze slinavke tudi ni nujna, vendar pridobimo daljši pecelj za kritje oddaljenih vrzeli. V našem primeru smo reženj dvignili kot transpozicijski, vanj nismo vključili niti digastrične niti milohioidne mišice in nismo opravili disekcije proksimalno vzdolž podčeljustne slinavke (<span class="ref-fig">Slik</span><span class="ref-fig">a 6</span>). V Univerzitetnem kliničnem centru Ljubljana je submentalni reženj že vpeljana metoda kritja vrzeli po radikalnih odstranitvah tumorjev področja glave in vratu&#160;<span class="xref">(40)</span>.</p>
			<h1><span>8 </span>Zaključek</h1>
			<p>Pred načrtovanjem rekonstrukcije lica, ki zavzema največji del obraza, je potrebno poznati anatomijo obraza in oddaljenih tkiv, linije napetosti sproščene kože, estetske enote in mesto kožnih gub. Potrebna je natančna izbira režnja, ki ustreza bolniku. Večinoma so bolniki, ki potrebujejo kritje z režnjem, starejši s pridruženimi internističnimi boleznimi. Načrtovanje posega, priprava nanj in oskrba po njem je zato izrazito pomembna.</p>
			<p>Pomemben je psihosocialni vidik sprememb na obrazu, saj ima do 70 % bolnikov prisotne simptome in znake duševnih motenj zaradi slabšega estetskega stanja. Tveganje za njihov nastanek je višje pri poškodbah, saj se s spremembami po odstranitvah tumorjev obraza bolniki bolj postopoma in lažje spopadejo&#160;<span class="xref">(1)</span>. Maligni tumorji kože so najpogostejši vzrok za kritje vrzeli lica. Zaradi izreza z zadostnim varnostnim robom pogosteje nastane velika vrzel, ki je zaradi napetosti ni možno zapreti s primarnim šivom. Takrat se odločimo za kritje vrzeli s kožnim presadkom, režnjem ali kombinacijo obojega. Reženj je skupek tkiva s prisotno prekrvljenostjo, ki ga premaknemo iz drugega dela telesa. Tak reženj se najbolje ujema v barvi, debelini in teksturi kože z odstranjeno kožo na mestu rekonstrukcije.</p>
			<p>Če se odločimo za rekonstrukcijo z režnjem, se bo rekonstrukcija opravila skladno z načelom otorinolaringologa sira Harolda Gilliesa, ki velja za očeta plastične kirurgije obraza. Ugotovil je, da bližje, ko je donorsko mesto režnja, bolj se bo koža ujemala s kožo mesta rekonstrukcije&#160;<span class="xref">(41)</span>. Če je možno, torej uporabimo za kritje vrzeli lica enega od opisanih lokalnih režnjev. Na superomedialnem delu lica (tj. 1. estetska enota) je uporaben reženj VY, ki ga načrtujemo v nazolabialni gubi. Nazolabialna guba je meja 1. estetske podenote lica, zato so estetske in funkcionalne posledice minimalne. Velike vrzeli v 1. estetski podenoti, ki segajo vzdolž skoraj celotne dolžine nazolabialne gube, ni možno kriti z VY režnjem. Takrat lahko uporabimo cervikofacialni reženj. Pri uporabi cervikofacialnega režnja lahko pride do nekroze robov režnja. Najpogostejši vzroki zanjo so nenantančna in nepravilna kirurška tehnika, pridružene motnje strjevanja krvi, povišan krvni tlak in sladkorna bolezen. V takšnih primerih je upravičen razmislek o uporabi globokega cervikofacialnega režnja. Velike vrzeli v 2. estetski enoti lica lahko krijemo s prilagojenim submentalnim režnjem. Dvignemo ga iz submandibularnega področja kot transpozicijski in ne kot otočni. Prilagojen reženj ima manjše funkcionalne posledice kot otočni submentalni reženj.</p>
			<p>Ker brazgotina poteka vzdolž meja 2. estetske enote lica in vzdolž spodnjega roba mandibule, je estetski učinek zadovoljiv. Submentalni reženj se lahko uporabi za kritje 3. estetske enote lica in z zapletenimi tehnikami tudi za oddaljena področja glave in vratu.</p>
			<p>Če sosednjih tkiv ni dovolj za kritje vrzeli, namesto lokalnega uporabimo regionalni ali prosti reženj. To velja za ogromne vrzeli, ki zavzemajo celotno površino ali debelino lica. Vrzel, ki zajema kost, lahko krijemo tudi s submentalnim režnjem&#160;<span class="xref">(32,</span><span class="xref">38)</span>.</p>
			<p>Poleg Gilliesovega načela imajo lokalni režnji prednost tudi zaradi lažje tehnike in krajšega trajanja operacije&#160;<span class="xref">(42)</span>. Pri nekaterih lokalnih režnjih so v primerjavi s prostimi stroški nižji in izid zdravljenja boljši&#160;<span class="xref">(43)</span>. Pri izbiri režnja je torej potrebno pomisliti tudi na nemedicinske vidike zdravljenja.</p>
			<p>Kljub pomembnosti Gilliesovih načel je potrebno znanje iz rekonstrukcijske kirurgije obraza izpopolnjevati. Pomembno je omeniti prebodnične režnje, ki si utirajo pot tudi v rekonstrukcije obraza. To so režnji, ki temeljijo na žilnem peclju prebodničnih arterij obraza. Njihova prednost je večja premičnost in boljše preživetje režnja in manjša okvara dajalskega mesta. Na obrazu je teoretično lahko vsak lokalni reženj načrtovan kot prebodnični, potrebno je le odkriti žilo prebodnico&#160;<span class="xref">(44)</span>.</p>
			<p>Prispevek služi kot vir informacij za uporabo VY, cervikofacialnega in submentalnega režnja. Za poglobitev teoretičnega znanja svetujemo prebiranje virov, za pridobitev praktičnega znanja pa je poglavitno mentorstvo izkušenega rekonstruktivnega kirurga.</p>
			<p>Vsi bolniki pisno soglašajo z objavo svojih podatkov v klinične in raziskovalne namene.</p>
		</article>
		<div id="_idContainer014" class="figure-wrapper">
			<p><img src="2862-web-resources/image/zdravvestn-2862-sl-06.png" alt="" /></p>
			<p class="caption"><bold class="blue">Slika 6:</bold> Kritje vrzeli s transpozicijskim submentalnim režnjem po radikalni odstranitvi malignega melanoma <italic class="em">in situ.</italic></p>
			<p class="caption">Slika A – maligni melanom <italic class="em">in&#160;situ </italic>desnega lica z označenim izrezom in submentalnim transpozicijskim režnjem s smerjo premika (črna puščica). Slika B – dvignjen submentalni reženj po izrezu tumorja. Slika C – všit submentalni reženj nekaj dni po operaciji. Slika D – brazgotina 2 leti po operaciji. Submentalni reženj je transpozicijski. Ne vključuje digastrične ali milohioidne mišice in ne sega kontralateralno preko mediane linije. Disekcija peclja vzdolž podčeljustne slinavke ni bila potrebna. Podčeljustna slinavka je bila ohranjena.</p>
		</div>
	</body>
</html>
