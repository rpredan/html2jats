<!DOCTYPE html>
<html xmlns="http://www.w3.org/1999/xhtml">
	<head>
		<meta charset="utf-8" />
		<title>2875</title>
	</head>
	<body id="x2875" lang="sl-SI">
		<sidebar id="_idContainer000" class="meta-wrapper">
			<p class="slug"><bold class="strong">@publisher.id:</bold> 2875</p>
			<p class="slug"><bold class="strong">@primary-language</bold><bold class="strong">:</bold> <span class="primary-language">sl</span>, en</p>
			<p class="slug"><bold class="strong">@discipline-en:</bold> Microbiology and immunology, Stomatology, Neurobiology, Oncology, <span class="discipline-en">Human reproduction</span>, Cardiovascular system, Metabolic&#160;and&#160;hormonal&#160;disorders, Public&#160;health (occupational medicine), Psychiatry</p>
			<p class="slug"><bold class="strong">@discipline-sl:</bold> Mikrobiologija in imunologija, Stomatologija, Nevrobiologija, Onkologija, <span class="discipline-sl">Reprodukcija človeka</span>, Srce in ožilje, Metabolne&#160;in&#160;hormonske&#160;motnje, Javno&#160;zdravstvo&#160;(varstvo pri delu), Psihiatrija</p>
			<p class="slug"><bold class="strong">@article-type-en:</bold> Editorial, <span class="article-type-en">Original scientific article</span>, Review article, Short scientific article, Professional article</p>
			<p class="slug"><bold class="strong">@article-type-sl:</bold> Uvodnik, <span class="article-type-sl">Izvirni znanstveni članek</span>, Pregledni znanstveni članek, Klinični primer, Strokovni članek</p>
			<p class="slug"><bold class="strong">@running-header:</bold> <span class="running-header">Začetni rezultati odstranjevanja varovalnih bezgavk pri kirurškem zdravljenju raka endometrija</span></p>
			<p class="slug"><bold class="strong">@reference-sl:</bold> <span class="reference-sl">Zdrav Vestn | november – december 2019 | Letnik 88</span></p>
			<p class="slug"><bold class="strong">@reference-en:</bold> <span class="reference-en">Zdrav Vestn | November – December 2019 | Volume 88</span></p>
		</sidebar>
		<sidebar id="_idContainer001" class="meta-wrapper">
			<p class="aff lang-sl"><span class="ref-aff">1</span> Oddelek za ginekologijo in porodništvo, Splošna bolnišnica Slovenj Gradec, Slovenj Gradec, Slovenija</p>
			<p class="aff lang-sl"><span class="ref-aff">2</span> Klinični oddelek za ginekologijo, Univerzitetni klinični center Ljubljana, Ljubljana, Slovenija</p>
			<p class="aff lang-en"><span class="ref-aff">1</span> Department of Gynaecology, Division of Gynaecology, University Medical Centre Ljubljana, Ljubljana, Slovenia</p>
			<p class="aff lang-en"><span class="ref-aff">2</span> Department of gynaecology and obstetrics, General hospital Slovenj Gradec, Slovenj Gradec, Slovenia</p>
			<p class="label">Korespondenca/Correspondence:</p>
			<p class="correspondence">Mija Blaganje, e:&#160;mija.blaganje@gmail.com</p>
			<p class="label">Ključne besede:</p>
			<p class="keywords lang-sl">rak endometrija; varovalna bezgavka; limfadenektomija; ICG; ultrastaging</p>
			<p class="label">Key words:</p>
			<p class="keywords lang-en">endometrial cancer; sentinel lymph node; lymphadenectomy; ICG; ultrastaging</p>
			<p class="history">Prispelo: 26. 9. 2018 Sprejeto: 10. 6. 2019</p>
		</sidebar>
		<article>
			<h1 class="title lang-sl">Začetni rezultati odstranjevanja varovalnih bezgavk pri kirurškem zdravljenju raka endometrija</h1>
			<h1 class="title lang-en" lang="en-US">Preliminary results of sentinel lymph node removal in the surgical treatment of endometrial cancer</h1>
			<p class="author" lang="en-US"><span class="given-name">Sabina</span> <span class="surname">Čas</span>,<sup class="sup">1</sup> <span class="given-name">Katja</span> <span class="surname">Jakopič Maček</span>,<sup class="sup">2</sup> <span class="given-name">Borut</span> <span class="surname">Kobal</span>,<sup class="sup">2</sup> <span class="given-name">Kristina</span> <span class="surname">Drusany Starič</span>,<sup class="sup">2</sup> <span class="given-name">Leon</span> <span class="surname">Meglič</span>,<sup class="sup">2</sup> <span class="given-name">Matija</span> <span class="surname">Barbič</span>,<sup class="sup">2</sup> <span class="given-name">Branko</span> <span class="surname">Cvjetićanin</span>,<sup class="sup">2</sup> <span class="given-name">Mija</span> <span class="surname">Blaganje</span><sup class="sup">2</sup></p>
			<h1 class="abs">Izvleček</h1>
			<p class="abs"><bold class="strong">Izhodišče:</bold> Ocena razširjenosti raka endometrija pred operaciji s slikovnimi metodami ni zanesljiva. Od ocene je odvisno, ali naj kirurško zdravljenje vključuje pelvično limfadenektomijo ali ne. Biopsija varovalne bezgavke lahko varno nadomesti radikalno pelvično limfadenektomijo pri bolnicah z nizkim in zmernim tveganjem za ponovitev bolezni.</p>
			<p class="abs"><bold class="strong">Metode:</bold> Od januarja 2016 do junija 2017 je bilo na Ginekološki kliniki v Ljubljani v pregled začetnih kliničnih rezultatov ob uvedbi biopsije v varovalni bezgavki v rutinsko klinično prakso vključenih 35 bolnic. Beležili smo zanesljivost histološke in ultrazvočne ocene pred operacijo ter stopnjo uspešne kirurške detekcije v varovalni bezgavki s cervikalno aplikacijo zelenila indocianin. Vsa odstranjena tkiva so bila poslana na histološko preiskavo z barvanjem po metodi hematoksilin in eozin (H&amp;E).</p>
			<p class="abs"><bold class="strong">Rezultati:</bold> Enostranska uspešnost kirurške detekcije varovalne bezgavke je bila 85,7 % (75–93 %), obojestranska pa 80,0 % (63–92 %). Varovalna bezgavka je bila histološko pozitivna v dveh primerih. Ultrazvočna ocena invazije v miometrij je imela občutljivost 100 % (15,8–100 %) in specifičnost 78,9 % (54,4–93,9 %), ultrazvočna ocena invazije v stromo materničnega vratu pa le 33 % (0,8–90,6 %) občutljivosti in 94,4 % (72,7–99,8 %) specifičnosti. Ocena histološke stopnje diferenciacije je bila po operaciji višja (<italic class="em">angl. </italic>upgrading) v 5,7 %, nižja (<italic class="em">angl. </italic>downgrading) pa v 8,6 %.</p>
			<p class="abs"><bold class="strong">Zaključek:</bold> Odstranjevanje varovalne bezgavke omogoča individualnejši pristop k zdravljenju bolnic z rakom endometrija in varnejšo opustitev pelvične limfadenektomije pri bolnicah z nizkim in zmernim tveganjem za ponovitev bolezni. Za dokončno umestitev v smernice zdravljenja bodo v našem prostoru potrebne dodatne izkušnje glede izbire bolnic, sledenja kakovosti kirurške obravnave in nujna uvedba res poadrobnega histološkega pregleda – t. i. ultrastaginga (<italic class="em">angl. </italic>ultrastaging) odstranjene varovalne bezgavke.</p>
			<h1 class="abs">Abstract</h1>
			<p class="abs"><bold class="strong">Background:</bold> Preoperative assessment of the depth of endometrial cancer invasion is not reliable. Surgical treatment consists of hysterectomy and pelvic lymphadenectomy. Sentinel lymph node (SLN) biopsy can replace radical pelvic lymphadenectomy in patients with a low and intermediate risk of disease recurrence.</p>
			<p class="abs"><bold class="strong">Methods:</bold> From January 2016 to June 2017, 35 patients were included in the clinical audit of SLN biopsy at the UMC Ljubljana’s Division of Gynaecology and Obstetrics. We recorded the reliability of the preoperative histological and ultrasound estimates and the degree of surgical detection of the SLN with an intracervical application of indocyanine green (ICG). All the removed tissues were sent for histological examination by hematoxylin and eosine (H &amp; E) staining method.</p>
			<p class="abs"><bold class="strong">Results:</bold> Unilateral and bilateral success rate of the surgical detection of SLN was 85.7 % (75 %–93 %) and 80.0 % (63 %–92 %) respectively. The sentinel lymph node was histologically positive in two cases. Ultrasound assessment of myometrial invasion had 100 % (15.8 %–100 %) sensitivity and 78.9 % (54.4 %–93.9 %) specificity, whereas the ultrasound assessment of cervical stromal invasion only had 33 % (0.8 %–90.6 %) sensitivity and 94.4 % (72.7 %–99.8 %) specificity. Postoperative histological differentiation was upgraded in 5.7 % and downgraded in 8.6 % of cases.</p>
			<p class="abs"><bold class="strong">Conclusion:</bold> SLN biopsy at the time of surgery allows a personalized treatment approach in patients with endometrial cancer and a secure abandonment of pelvic lymphadenectomy in patients at low and intermediate risk of recurrence. Its final inclusion in the treatment guidelines will require additional experience regarding patient selection, surgical treatment quality tracking, as well as urgent implementation of histological ultrastaging of the removed SLN.</p>
			<p class="cite-as"><bold class="strong">Citirajte kot/</bold><bold class="strong">Cite as:</bold> Čas S, Jakopič Maček K, Kobal B, Drusany Starič K, Meglič L, Barbič M, Cvjetićanin B, Blaganje M. [Preliminary results of sentinel lymph node removal in the surgical treatment of endometrial cancer]. Zdrav Vestn. 2019;88(11–12):509–16.</p>
			<p class="doi"><bold class="strong">DOI:</bold> 10.6016/ZdravVestn.2875</p>
			<h1><span>1 </span>Uvod</h1>
			<p>Rak endometrija je v Sloveniji najpogostejši ginekološki rak in peti najpogostejši rak pri ženskah&#160;<span class="xref">(1)</span>. V Sloveniji je bilo med letoma 2010 in 2014 v povprečju 326 novo obolelih bolnic na leto z grobo incidenčno stopnjo 31,4/100.000&#160;<span class="xref">(2)</span>. Približno 75 % primerov raka endometrija so odkrili v zgodnjih stadijih bolezni (Stadij FIGO I in II)&#160;<span class="xref">(3)</span>. Standardno zdravljenje je kirurško, odstranitev maternice in njenih priveskov, odprto in ne povsem dorečeno pa ostaja vprašanje o odstranjevanju medeničnih in/ali paraaortnih bezgavk in obsegu odstranjevanja le-teh&#160;<span class="xref">(1)</span>. Limfadenektomija podaljša trajanje operacije in poveča izgubo krvi, posledica je tudi limfedem spodnjih udov in tvorba limfocist&#160;<span class="xref">(4)</span>. Po podatkih iz literature je pojavnost limfedema od 5–38 %&#160;<span class="xref">(5,</span><span class="xref">6)</span>. V skupini bolnic z nizko tvegano vrsto raka endometrija je stopnja tveganja za zasevanje v področne bezgavke po podatkih raziskave SEER 1,4 %&#160;<span class="xref">(7)</span>. Zaradi nizkega tveganja za zasevanje v področne bezgavke in ker odstranjevanje bezgavk pri bolnicah z nizko in srednjetveganim rakom endometrija ne vpliva na izboljšanje preživetja teh bolnic, hkrati pa je povečano tveganje za medoperativne in pozne zaplete po operaciji, smernice mednarodnih združenj ESGO-ESMO-ESTRO iz leta 2015 pri teh dveh skupinah priporočajo opustitev medenične limfadenektomije&#160;<span class="xref">(</span><span class="xref">8)</span>. Po drugi strani pa je zasevanje v področne bezgavke najpomembnejši dejavnik tveganja za ponovitev bolezni. Pri bolnicah z visoko zmerno in visoko tveganim rakom endometrija se poleg odstranitve medeničnih bezgavk priporoča tudi odstranitev paraaortnih bezgavk do področja renalnega žilja&#160;<span class="xref">(</span><span class="xref">9)</span>. Problem predstavlja možnost napačne razvrstitve bolnic pred operacijo, saj je lahko histološka stopnja diferenciacije po odstranitvi maternice višja kot pred operacijo v 19 %, stadij pa višji v 18 %&#160;<span class="xref">(10)</span>. S slikovnimi metodami (MRI, transvaginalna ultrazvočana preiskava usposobljenega preiskovalca) pred operacijo ocenimo razširjenost bolezni v miometrij in stromo materničnega vratu in razvrstimo bolnice s histološko potrjenim rakom endometrija v različne skupine tveganja, kar spremeni obseg kirurškega določanja razširjenosti bolezni – stadija<italic class="em"> </italic>(<italic class="em">angl.</italic><italic class="em"> </italic>staging) in potrebo po limfadenektomiji&#160;<span class="xref">(11)</span>. Kompromis med radikalno limfadenektomijo in opustitvijo limfadenektomije predstavlja odstranitev varovalne bezgavke&#160;<span class="xref">(</span><span class="xref">1)</span>. Če je varovalna bezgavka negativna, se predvideva, da v ostalih bezgavkah ni zasevkov&#160;<span class="xref">(12)</span>. Biopsijo varovalne bezgavke so že sprejeli v doktrino zdravljenja malignega melanoma, raka dojk in raka zunanjega spolovila&#160;<span class="xref">(13)</span>. Z oceno bolezni v varovalni bezgavki, predvsem pri bolnicah z nizko tveganim rakom endometrija, lahko zadostimo zahtevam po kirurški oceni napredovanja bolezni v bezgavke, hkrati pa znižamo pojavnost zapletov limfadenektomije&#160;<span class="xref">(1)</span>. Algoritem biopsije varovalne bezgavke je že uvrščen v smernice ameriške nacionalne mreže<italic class="em"> </italic>(<italic class="em">angl.</italic> National Comprehensive Cancer Network, NCCN)&#160;<span class="xref">(14)</span> za bolnice z nizko in srednje tveganim rakom endometrija tipa I in v priporočila ESGO-ESMO-ESTRO&#160;<span class="xref">(8)</span>, ki tako varno nadomesti limfadenektomijo&#160;<span class="xref">(15)</span>.</p>
			<p>Tehnika biopsije varovalne bezgavke vključuje bodisi vbrizganje radioaktivnega označevalca (tehnecij – Tc<sup class="sup">99</sup>), bodisi barvila (metilensko modrilo ali indocianin zeleno – ICG), in sicer subserozno, cervikalno ali histeroskopsko v endometrij&#160;<span class="xref">(4)</span>, ter prepoznavo in odstranitev varovalne bezgavke v času kirurškega posega. Po podatkih iz literature cervikalno apliciranje barvila poveča stopnjo uspešnega odkrivanja stanja varovalne bezgavke&#160;<span class="xref">(16)</span>.</p>
			<p>Nas je zanimala možnost izvedbe, uspešnost in varnost uvajanja biopsije varovalne bezgavke (<italic class="em">angl.</italic> sentinel lymph node, SLN) v rutinsko klinično prakso pri zdravljenju raka endometrija v našem okolju in primerjava s podatki iz tujine.</p>
			<h1><span>2 </span>Metode</h1>
			<p>V UKC Ljubljana smo biopsijo varovalne bezgavke pri raku endometrija v rutinsko klinično prakso pričeli uvajati januarja leta 2016. V retrospektivni pregled kliničnih podatkov smo vključili bolnice s histološko potrjenim rakom endometrija, predvidene za laparoskopsko odstranitev maternice in jajčnikov. Še pred posegom so bolnice opravile transvaginalno ultrazvočno preiskavo za oceno razširjenosti bolezni. Za ugotavljanje varovalne bezgavke smo cervikalno na 3. in 9. uro počasi vbrizgali 4 mL barvila ICG v dveh različnih globinah, po 1 mL na mesto injekcije. Barvilo ICG pri infrardeči svetlobi fluorescira, kar po 10 minutah med laparoskopijo zaznamo ob uporabi ustreznega filtra (<span class="ref-fig">Slik</span><span class="ref-fig">i 1</span> in <span class="ref-fig">Slik</span><span class="ref-fig">i 2</span>). Bolnicam s napovedno ugodnejšimi histološkimi oblikami (endometrioidni karcinom G1 in endometrioidni karcinom G2) in z ultrazvočno oceno invazije v miometrij pred operacijo manj kot 50 %, omejenimi na telo maternice, smo le obojestransko odstranili varovalne bezgavke, pri ostalih pa smo poleg varovalnih bezgavk odstranili še medenične in po presoji operaterja tudi paraaortne bezgavke. Če pa varovalne bezgavke nismo našli, smo napravili istostransko medenično limfadenektomijo. Prav tako je bila medenična limfadenektomija prepuščena diskrecijski odločitvi operaterja v primeru, da ni bi prepričan v zanesljivost odstranitve varovalne bezgavke. Beležili smo čas trajanja operacije, morebitne zaplete, izgubo krvi, operativno ekipo, število najdenih varovalnih bezgavk ter podatke o odstranjevanju ostalih bezgavk. Vsa odstranjena tkiva smo poslali na histološko preiskavo z barvanjem po metodi hematoksilin in eozin (H&amp;E), posebno podroben histološki pregled varovalne bezgavke, t. i. <italic class="em">ultrastaging</italic>, pri analiziranih bolnicah pa še niso izvedli. Za izračun občutljivosti in specifičnosti smo uporabili test binarne porazdelitve s programom MedCalc za vse bolnice, vključene v raziskavo do junija 2017.</p>
			<div>
				<div id="_idContainer003" class="figure-wrapper">
					<p><img src="2875-web-resources/image/zdravvestn-2857-sl-01.png" alt="" /></p>
					<p class="caption"><bold class="blue">Slika 1</bold><bold class="blue">:</bold> Prikaz varovalne bezgavke med operacijo: pri bližnji infrardeči svetlobi ICG barvilo, vbrizgano v maternični vrat in kasneje prisotno v tkivu varovalne bezgavke, fluorescira, kar med laparoskopijo zaznamo z uporabo ustreznega filtra.</p>
					<p class="legend">Legenda: *- z barvilom ICG obarvana varovalna bezgavka med iliakalnim žiljem, #- neobarvano limfno in maščobno tkivo.</p>
				</div>
			</div>
			<div>
				<div id="_idContainer005" class="figure-wrapper">
					<p><img src="2875-web-resources/image/zdravvestn-2857-sl-02.png" alt="" /></p>
					<p class="caption"><bold class="blue">Slika 2</bold><bold class="blue">:</bold> Prikaz varovalne bezgavke med operacijo: pri bližnji infrardeči svetlobi ICG barvilo, vbrizgano v maternični vrat in kasneje prisotno v tkivu varovalne bezgavke, fluorescira, kar med laparoskopijo zaznamo z uporabo ustreznega filtra.</p>
					<p class="legend"><a id="_idTextAnchor000"></a>Legenda: *- z barvilom ICG obarvana varovalna bezgavka (navpična puščica označuje varovalno bezgavko med iliakalnim žiljem, vodoravna puščica označuje tkivo varovalne bezgavke v kirurški prijemalki med odstranjevanjem), #- neobarvano limfno in maščobno tkivo.</p>
				</div>
			</div>
			<h1><span>3 </span>Rezultati</h1>
			<p>V analizo je bilo vključenih skupno 35 bolnic. 32 bolnic je imelo pred operacijo ocenjeno nizko tveganje za karcinom endometrija, histološko endometrioidni karcinom G1 ali G2, ultrazvočno oceno globine invazije v miometrij pred operacijo manj kot 50 % in brez invazije v maternični vrat. Pri teh bolnicah je bila opravljena odstranitev varovalne bezgavke in po diskrecijski odločitvi kirurga tudi medenična limfadenektomija. 3 bolnice so imele histološko manj ugodne oblike endometrijskega karcinoma: v dveh primerih slabo diferenciran serozni adenokarcinom, v enem primeru pa kombiniran zmerno diferenciran endometrioidni karcinom in serozni karcinom. Pri njih je bila najprej odstranjena varovalna bezgavka, nato pa pri vseh opravljena še medenična limfadenektomija.</p>
			<p>Kirurško opisana enostranska stopnja zaznave varovalne bezgavke pri operaciji je bila 85,7 % (75–93 %), obojestranska stopnja pa 80,0 % (63–92 %). Za operaterja, izkušenega v medenični limfadenektomiji, je bila uspešnost kirurške zaznave pri prvih desetih opravljenih posegih 95 % za eno in 90 % za obe strani.</p>
			<p>Vseh 35 bolnic je bilo vključenih v algoritem odstranjevanja varovalne bezgavke. V skupini 32 bolnic s pred operacijo ocenjenim nizkotveganim rakom je bila poleg odstranitve varovalne bezgavke na diskrecijsko željo operaterja pri štirih opravljena še enostranska medenična limfadenektomija, obojestranska pa pri osmih bolnicah. Pri treh bolnicah s histološko manj ugodnimi oblikami raka je bila poleg odstranitve varovalne bezgavke opravljena radikalna medenična limfadenektomija, pri dveh bolnicah pa tudi paraaortna limfadenektomija.</p>
			<p>Pri bolnicah s pred operacijo ocenjenim nizkotveganim rakom endometrija so bile vse odstranjene varovalne bezgavke histološko negativne. Prav tako so bile pri teh bolnicah v primerih, ko je bila na diskrecijsko odločitev kirurga opravljena tudi medenična limfadenektomija, negativne preostale bezgavke. Pri štirih bolnicah je bila varovalna bezgavka histološko potrjena le enostransko, na drugi strani je bilo namesto nje odstranjeno maščobno tkivo. Maščobno tkivo je bilo namesto obojestranskih varovalnih bezgavk odstranjeno pri dveh bolnicah. Pri treh bolnicah s histološko manj ugodnimi oblikami endometrijskega raka je bila varovalna bezgavka histološko pozitivna v 2 primerih. Preostale odstranjene bezgavke so bile pri eni bolnici negativne, pri drugi pozitivne. Pri bolnici s slabo diferenciiranim seroznim karcinomom pa je bila medenična bezgavka pozitivna kljub lažno negativni varovalni bezgavki.</p>
			<p>Vse bolnice so pred operacijo opravile transvaginalno ultrazvočno preiskavo, le 21/35 (60 %) bolnic pa je imelo opravljeno t. i. ekspertno ultrazvočno preiskavo izvedenca z natančno oceno razširjenosti bolezni in z natančnimi meritvami. Po primerjavi s histološkimi rezultati je bila občutljivost ekspertne UZ preiskave za invazijo v miometrij 100 % (15,8–100 %), specifičnost 78,9 % (54,4–93,9 %), za invazijo v stromo materničnega vratu pa občutljivost 33 % (0,8–90,6 %) in specifičnost preiskave 94,9 % (72,7–99,8 %).</p>
			<p>Pri dveh bolnicah je bil po prejemu dokončnega histološkega rezultata stadij bolezni klinično pomembno višji, kot je bil ocenjen z ultrazvočno preiskavo pred operacijo, saj invazije v maternični vrat pred operacijo niso prepoznali. Pri analizi ujemanja stopenj diferenciacije (G) je bila ta na definitivnem histološkem izvidu višja v 5,7 % (2/35), nižja pa v 8,6 % (3/35) kot na izvidu biopsije endometrija pred operacijo.</p>
			<p>Povprečni čas trajanja laparoskopskega operativnega posega je bil 93,3 minute (35–160 minut), povprečna izguba krvi pa 197,1 mL (50–300 mL). Vsi kirurški posegi so minili brez zapletov med in po operaciji.</p>
			<h1><span>4 </span>Razpravljanje</h1>
			<p>V UKC Ljubljana smo kot člani ESGO dolžni slediti smernicam mednarodnih združenj ESGO-ESMO-ESTRO, ki po letu 2015 priporočajo opustitev popolne medenične limfadenektomije pri bolnicah z nizkotveganim rakom materničnega telesa&#160;<span class="xref">(8)</span>, dopuščajo pa uporabo algoritma varovalne bezgavke. Smernice sledijo priporočilom ESGO-ESMO-ESTRO, s čimer temeljno spreminjajo dosedanji koncept kirurškega zdravljenja tega ginekološkega raka. Naša skupina se je, na podlagi obsežnih metaanaliz z različnimi sledilci, odločila, da v skladu z omenjenimi smernicami uvede algoritem varovalne bezgavke z vnosom barvila ICG in cervikalnim protokolom. Tehnika biopsije varovalne bezgavke vključuje vbrizgavanje radioaktivnega označevalca oz. barvila v različne dele maternice (subserozno, cervikalno ali endometrijsko)&#160;<span class="xref">(</span><span class="xref">4)</span>. Dodatno vbrizgavanje označevalca ali barvila v fundus&#160;<span class="xref">(18)</span> ali v endometrij&#160;<span class="xref">(19)</span> po podatkih iz literature ne poveča stopnje prepoznave v primerjavi s samim cervikalnim vnosom. Vnos ICG v maternični vrat poveča odkrivanje obojestransko&#160;<span class="xref">(20)</span>. Ključni dejavniki za uspešnost uporabe algoritma biopsije varovalne bezgavke pa so izkušenost operaterja in dosledno sledenje predpisanemu algoritmu&#160;<span class="xref">(21)</span>. Ob analizi naših začetnih rezultatov odkrivanja varovalne bezgavke z izbrano metodo barvanja z ICG in cervikalnim protokolom za vnos barvila ugotavljamo, ob sprejemljivem času kirurškega posega brez opisanih zapletov, primerljivo stopnjo odkrivanja varovalne bezgavke s podatki iz literature, kjer je želena stopnja odkrivanja 80–90 %&#160;<span class="xref">(15)</span>. Stopnja odkrivanja varovalne bezgavke naj bi po opravljenih 30 posegih presegla 90 %&#160;<span class="xref">(15)</span>. Izkušeni operater, izurjen v pelvični limfadenektomiji in gibanju po retroperitoneju, je dosegel 95-odstotno enostransko in 90-odstotno obojestransko stopnjo odkrivanja že v prvih desetih posegih.</p>
			<p>Varovalna bezgavka je bila pozitivna v dveh primerih (v obeh primerih je šlo za histološko neugoden karcinom, v prvem za slabo diferenciran endometrioidni karcinom, v drugem pa za dobro diferenciran endometrioidni karcinom v kombinaciji s slabo diferenciranim neklasificiranim adenokarcinomom). V obeh primerih je bila skladno s smernicami za visoko tvegane vrste raka materničnega telesa opravljena tudi obojestranska pelvična limfadenektomija. V prvem od navedenih primerov je bila histološko pozitivna le varovalna bezgavka desno, vse ostale odstranjene bezgavke so bile histološko negativne. V drugem primeru pa so bile poleg varovalne bezgavke levo histološko pozitivne tudi pelvične bezgavke obojestransko. Po pregledu podatkov smo ugotovili, da je bila pri bolnici s seroznim rakom endometrija, pri kateri je bila opravljena biopsija varovalne bezgavke ter kompletna pelvična limfadenektomija, histološko pozitivna pelvična bezgavka levo ob negativni varovalni bezgavki. Ker histološkega <italic class="em">ultrastaginga</italic> v tem času še niso izvajali, v tem primeru ni jasno, ali so bili v tej bezgavki prisotni mikrozasevki, ki jih s standarno histološko preiskavo ni bilo možno odkriti, ali kirurška tehnika iskanja varovalne bezgavke ni bila ustrezna, čeprav naj <italic class="em">ultrastaging</italic> glede na podatke objavljene metaanalize ne bi zvišal občutljivosti za odkrivanje zasevkov&#160;<span class="xref">(20)</span>.</p>
			<p>V naši raziskavi je bila občutljivost ultrazvočne ocene invazije v miometrij visoka (100 %), sorazmerno visoki sta bili tudi specifičnost preiskave za oceno invazije v miometrij (78,9 %) in specifičnost ocene invazije v stromo materničnega vratu, ki je 94,4 %. Nizka pa je bila občutljivost ultrazvočne ocene invazije v stromo materničnega vratu (33 %). Po podatkih iz literature ima ultrazvočna ocena globine invazije v miometrij občutljivost 68–93 % in specifičnost 82 %, ocena prizadetosti strome materničnega vratu pa občutljivost 54–93 % in specifičnost 85–99 %&#160;<span class="xref">(22)</span>. Stopnja ujemanja histološkega izvida biopsije endometrija z dokončnim histološkim izvidom je v primerjavi s tujo literaturo (19 % <italic class="em">upgrading</italic>)&#160;<span class="xref">(10)</span> v našem centru visoka (5,7 % <italic class="em">upgrading</italic>, 8,6 % <italic class="em">downgrading</italic>). Nižji stadij bolezni od dejanskega je bil pred operacijo ocenjen pri bolnicah s histološko manj ugodnim rakom endometrija in ne v skupini nizko tveganega raka. Dobra slikovna diagnostika pred operacijo lahko vpliva na ustreznejšo izbiro bolnic za zgolj biopsijo varovalne bezgavke.</p>
			<p>Odstranjevanje varovalne bezgavke omogoča individualnejši pristop zdravljenja bolnic z rakom endometrija in varnejšo opustitev medenične limfadenektomije pri bolnicah z nizkim tveganjem za ponovitev bolezni. Biopsija varovalne bezgavke je zaradi nezanesljivosti diagnosticiranja pred operacijo metoda izbire pri bolnicah s predvidoma nizkotveganim rakom endometrija, pri katerem bi limfadenektomijo sicer opustili. Dodatno vrednost algoritmu odstranjevanja varovalne bezgavke prinese lahko še natančnejša histološka preiskava bezgavk z uporabo t. i. <italic class="em">ultrastaginga</italic>, s katero lahko odkrijemo tudi bolnice z mikro zasevki, ki jih s klasično histološko preiskavo sicer ne moremo ugotoviti&#160;<span class="xref">(21)</span>. Incidenca mikro zasevkov (<italic class="em">angl.</italic> low-volume metastases) po histološkem <italic class="em">ultrastagingu</italic> v literaturi je 4,5 %&#160;<span class="xref">(23)</span>. Njihova morebitna prisotnost je pomembna pri odločitvi o dopolnilnem zdravljenju in sledenju bolnic, natančen onkološki in prognostični pomen mikrozasevkov pa ni povsem pojasnjen&#160;<span class="xref">(23)</span>. V potekajočem obdobju so z uvedbo <italic class="em">ultrastaginga</italic> omogočili še to možnost za izboljšavo.</p>
			<h1><span>5 </span>Zaključki</h1>
			<p>Odstranitev varovalne bezgavke z metodo cervikalnega vnosa barvila ICG pri bolnicah z endometrijskim karcinomom ponuja odličen kompromis med popolno opustitvijo limfadenektomije pri bolnicah z nizkim tveganjem in standardno pelvično limfadenektomijo pri vseh bolnicah. Vendar pa je ob uvedbi v standardno zdravljenje potrebno sledenje kakovosti ocene pred operacijo (histološka in slikovna diagnostika), kakovosti in zanesljivosti kirurškega pristopa, sledenje celostnemu algoritmu odstranjevanja varovalne bezgavke in uvedba t. i. histološkega <italic class="em">ultrastaginga</italic>.</p>
		</article>
	</body>
</html>
